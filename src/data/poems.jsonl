{"author": "道生", "title": "围炉诗社｜缘起", "content": "戊戌岁末，时在小雪，微聊兴起，相约香草居。彼时，天寒地冻，叶落人稀，然未减造访之兴，遂与千野踏月而往。到得佳处，主人欢情相待，临席布盏，围炉煮茶，梅树启酒，邀月对酌。\n\n少顷，汉生、十五兄不约而同，访戴而来。故欣然入座，把酒言欢，纵古今中外之界，叙文史哲艺之事，言诗书画乐之欢，畅喜乐旷达之情。\n\n彼时，轩窗如画，清幽疏逸，溶溶淡光，透窗入户。室外风吹竹摇，室内疏影婆娑，其景其境，盖东坡“庭下如积水空明，水中藻荇交横，盖竹柏影也”之境焉。\n\n主人永生君，善书画箫文，兴起取箫而奏，“其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇”，众皆如虚若幻，似苏子泛赤壁，神思难返。\n\n俄而，炭火哔啵作声，铜炉袅袅生烟。永生君邀酒趁兴，临时起意，就炉炙肉。未几，椒香油冒，滋滋有声，君抓肉入喉，佐酒下肚，神色洒然，真性情高士也，不亦快哉。\n\n继而，香草君抚琴而歌，或闻歌曰：“旧时月色。算几番照我，梅边吹笛。唤起玉人，不管清寒与攀摘。何逊而今渐老，都忘却、春风词笔。但怪得、竹外疏花，香冷入瑶席”，林木余声，游响停云，曲终绕梁，一时不知今夕何夕。\n\n众欢尽兴，余喟叹：“年寿有时而尽，荣乐止乎其身，二者必至之常期，未若文章之无穷”，主人笑曰：“诗，可以兴，可以观，可以群，可以怨”，提议效红楼海棠之事，“宴集诗人於风庭月榭，醉飞吟盏於帘杏溪桃”，因缘就炉结社，即名曰“围炉诗社”，众皆称善。因列叙时人，录其诗章，以为围炉诗社草创之事记云。", "date": "2021-01-23T01:00", "id": 1, "type": "文章"}
{"author": "道生", "type": "文章", "content": "永生／文\n\n诗者，所以言志也。盖其发乎于衷情，托声于吟咏，览万物之大美，借坟典而颐情。此情贯之于古往，继之以今来。诗经三百，颂民风之朴茂；离骚九歌，遗独醒于巫阳。凤台别后，可解太白之悲郁；汴梁题罢，以申后主之忧伤。故诗词以体自然之窈眇，至人性之幽微。乃致心游万仞之上，情藉俯仰之间。导之弥广，钻之愈深，成之肺腑，挫诸豪芒。于诗之义，子曰:思无邪。无邪者，诚也。且不论宗庙社稷之功用，惟先诚其心也，心足诚，何事不成焉，何况诗哉。嗟夫！或云文章为经邦之伟业，不朽之盛事者，而扬子云谓诗赋为雕虫之小道，吾复观之，不尽然也。微可觇著，小能知大，道以明艺，艺能载道。风天下以正人伦，寄山水而遣怀抱。况夫谐音声于平仄，绘情境于言辞，直非难事。而今之人，鲜有为者，纵有为者，亦少交流，相与切磋而进益，实为憾事也。所以邀友结社，因偶然与友于香草居围炉而聚，把盏论诗，故名之曰「围炉诗社」。\n\n彼时也，正寒冬梅月，三五人弄箫对酒，倚窗听琴，诗意盎然。吾虽不才，少好诗词，敢邀诸贤，共结同好，拟竹林之过往，盟白鸥之将来。孰谓凡尘俗世，难寻风雅；不教兰亭之会，让与陋室耶？若蒙造雪而来，敢请扫花以待。爰作序云。\n\n庚子梅月 永生于香草居", "date": "2021-01-23T02:00", "id": 2, "title": "围炉诗社序"}
{"author": "道生", "type": "词", "content": "永生按《龙榆生词谱》、《词林正韵》填写\n\n暮卷寒云雪影遥。黄叶萧萧，清夜寥寥。宝鸭香散酒未消，一碟樱桃，两管芭蕉。\n长记围炉红烛烧。琴也飘飘，歌也夭夭。恁将世事作闲抛，何处明朝，月满今宵。", "date": "2021-01-23T03:00", "id": 3, "title": "一剪梅｜小雪夜围炉"}
{"author": "道生", "type": "词", "content": "无隐一江按《龙榆生词谱》、《词林正韵》填写\n\n踏月何人，访戴而来？本是宿缘。看琴横竹影，溶溶月淡；梅斜书案，袅袅香残。煮酒当茶，裁诗为剑，意气相逢情万般。且随我，揽一襟风月，梦里贪欢。\n\n醒来往事如烟。历风雨、归来仍少年。愿胸中山水，风清尘垢；眉间豪气，雨洗阑珊。鹿隐青林，箫飞云鹤，唤我诗情邀月仙。还知否，恁傲梅逸雪，点染云天。", "date": "2021-01-23T04:00", "id": 4, "title": "沁园春｜戊戌冬香草居围炉夜话"}
{"author": "道生", "type": "词", "content": "文/無隱一江\n\n闲话西窗，惯对浮生，又过一年。正冰弦邀月，踏歌回舞；琴诗佐酒，倚醉贪欢。笔短情长，风寒茶暖，且把新词谢旧颜。争知我，恁清宵归后，却又凭栏。\n\n曾经多少波澜。问镜里、初心还似前？叹功名富贵，皆成流水；是非成败，留待青山。世事无常，天行有道，一笑随他缺与圆。君何愿，待围炉煮雪，唱彻《阳关》。", "date": "2021-02-11T01:32", "id": 5, "title": "沁园春·围炉诗社年会感怀"}
{"author": "道生", "type": "律诗", "content": "文/香草\n\n腊梅枝上晓寒生，暮里披霜细雨行。落叶飘零人易老，小舟摇曳意难平。愁来沽酒邀春暖，醉里簪花待日晴。今夜围炉辞旧岁，诗心不负启新程。", "date": "2021-02-11T02:00", "id": 6, "title": "围炉诗社庚子年会感作"}
{"author": "道生", "type": "词", "content": "文/飞飞\n\n瓶有相思如故，岭上雪归寒雾。昨夜雨潺潺，疏影暗香何处？回顾，回顾。嗅得一春来路。", "date": "2021-02-11T03:00", "id": 7, "title": "如梦令"}
{"author": "道生", "type": "绝句", "content": "文/刀客\n\n风寒雪冷傲双梅，醉向琴头忆翠微。饮罢何须悲旧事，翩翩起舞凤凰飞。", "date": "2021-02-11T04:00", "id": 8, "title": "诗社年会舞蹈有记"}
{"author": "道生", "type": "绝句", "content": "文/千野\n\n农家一夜雨潺潺，凛冽西风小径寒。莫道诗心无处寄，梅花深处抱琴眠。", "date": "2021-02-11T05:00", "id": 9, "title": "围炉诗社年会有感"}
{"author": "道生", "type": "绝句", "content": "文/汉生 翕之\n\n一声箫管知何处，诗与梅花共雨愁。促膝围炉欢喜聚，我同虚拟作神游。", "date": "2021-02-11T06:00", "id": 10, "title": "围炉诗社篝火晚会"}
{"author": "道生", "type": "词", "content": "文/永生\n\n岁暮怀归，雨洒孤村，滴损旧年。渐飘飘渺渺，云山隐迹；淋淋沥沥，寒水生烟。且唤诗朋，并邀仙侣，老院围炉笑醉颜。炉中炭，正红红火火，交映无眠。\n\n凭他多少波澜，但惜取、清欢在眼前：看一江千野，琴说梅鹤；三词蓝月，笛弄婵娟。快手书生，霜刀醉客，笑对人间小团圆。千年后，守一炉篝火，再续前缘。", "date": "2021-02-11T07:00", "id": 11, "title": "沁园春｜诗社庚子年会戏作"}
{"author": "道生", "type": "律诗", "content": "永生\n\n年末妖灾至，人微性命轻。\n瘟神围楚地，疠疫出江城。\n亲友隔空见，归人罩面行。\n老饕贪口欲，万众作牺牲。‍", "date": "2021-03-30T01:00", "id": 12, "title": "闻武汉新冠病毒扩散"}
{"author": "道生", "type": "律诗", "content": "永生\n\n凭仗孤松下，徘徊不忍移。\n断云将雨去，流水向人迟。\n惨惨阴风起，潇潇暮雪随。\n谁当持此节，长揖汨罗诗。", "date": "2021-03-30T02:00", "id": 13, "title": "题画扇"}
{"author": "道生", "type": "律诗", "content": "永生\n\n春去浮光暖，庭空日正闲。\n兴来聊写影，无意自成仙。\n幻取非真象，纤毫隔大千。\n槐阴眠早夏，清梦到幽玄。", "date": "2021-03-30T03:00", "id": 14, "title": "夜醉涂鸦，翌日卧于小庭用逸兄韵兼答所赠"}
{"author": "道生", "type": "律诗", "content": "永生\n\n已歇黄梅雨，轻阴润燕帘。\n山风琴自响，江日酒新添。\n陋室将花扫，良宵为客淹。\n归时半弦月，荡漾夕桥间。", "date": "2021-03-30T04:00", "id": 15, "title": "客至"}
{"author": "道生", "type": "律诗", "content": "永生\n\n千古山中月，须臾一树松。\n紫霞连翠幕，绿酒坐熏风。\n影落泉溪寂，心归万籁空。\n幽斋谈妙理，清罄出林中。", "date": "2021-03-30T05:00", "id": 16, "title": "山中论道"}
{"author": "道生", "type": "律诗", "content": "永生\n\n\n山断孤城外，原平落日边。\n草披早秋雪，岩绕佛塔烟。\n秘境无人到，心弦有笔传。\n茫茫尘世外，对坐暂留连。", "date": "2021-03-30T06:00", "id": 17, "title": "甘加秘境写生"}
{"author": "道生", "type": "律诗", "content": "永生\n\n寒夜清何处，泠然竹与松。\n素弦吟古调，冷月照长空。\n霜落千梅发，炉熏一室融。\n曲终群籁寂，默默挹高风。", "date": "2021-03-30T07:00", "id": 18, "title": "听颐和社琴歌雅集感吟"}
{"author": "道生", "type": "律诗", "content": "永生\n\n耕云宜绝粒，种月恐遗寒。\n已怪归何晚，翻令客未安。\n疏花香素壁，菊影落冰弦。\n莫笑无机者，求闲亦甚难。", "date": "2021-03-30T08:00", "id": 19, "title": "不如归去"}
{"author": "道生", "type": "律诗", "content": "永生\n\n元日风潇雨又寒，刷屏疠疫述悲欢。\n市廛寂寂千街冷，行客匆匆只影单。\n春晚笙歌春有泪，夜阑惶乱夜无眠。\n披衣援笔窗灯下，一缕新香见素兰。", "date": "2021-03-30T09:00", "id": 20, "title": "庚子元日夜雨记事"}
{"author": "道生", "type": "律诗", "content": "永生\n\n无情流水送青春，满纸相思复与寻。\n双燕飞归双燕路，十年踪迹十年心。\n凭君濡沫寒灯夜，共我知音绿绮琴。\n浮世苍茫皆似梦，鸿泥暮雪念青衿。", "date": "2021-03-30T10:00", "id": 21, "title": "立春日锡婚纪念"}
{"author": "道生", "type": "律诗", "content": "永生\n\n西山落日半衔松，千嶂涛翻没晚空。\n天地不仁流翠黛，烟霞无意换青葱。\n一襟风露伤行客，满目星辰缈世雄。\n清梦放船同载酒，飘然一棹太虚中。", "date": "2021-03-30T11:00", "id": 22, "title": "庚子春分后一日山中观星"}
{"author": "道生", "title": "游茅台镇醉后即怀", "content": "永生\n\n山锁浓云一径开，此中堪醉折诗才。\n天边美酿如酥雨，石上玄松点墨苔。\n七窖红粮尝苦味，四渡赤水听惊雷。\n沧桑只对青山语，我欲乘舟把一杯。", "date": "2021-03-30T12:00", "id": 23, "type": "律诗"}
{"author": "道生", "title": "听陈航教授讲课有感", "content": "永生\n\n雷破云开雨泄空，从来大道自然通。\n笔端起处书家意，胸里成时画境工。\n天上飞来孤峰翠，林间点出白鹅容。\n我来欲觅明真决，试把秋毫问苦功。", "date": "2021-03-30T13:00", "id": 24, "type": "律诗"}
{"author": "道生", "title": "庚子端午", "content": "永生\n\n又逢重五意如何，醒醉之间负恨多。\n汨水葬魂遗韵字，楚风落木渺悲歌。\n鬓斑常怕听鹈鴂，心赤犹思制芰荷。\n角黍堆盘何处奠，佩香泽畔问渔蓑。", "date": "2021-03-30T14:00", "id": 25, "type": "律诗"}
{"author": "道生", "title": "仲夏听雨", "content": "永生\n\n连日潺潺暑气冥，芭蕉梧竹共萧清。\n高荷却露香犹冷，疏叶投席影未明。 \n醉把功名浑作梦，携来笔墨总关情。\n凭窗无意耽忧乐，闲看江湖涨复平。", "date": "2021-03-30T15:00", "id": 26, "type": "律诗"}
{"author": "道生", "title": "立秋", "content": "永生\n\n金风不散暑伏天，竹扇贪凉爱暮蝉。\n良夜客来须把酒，白头花老莫凭栏。\n微闻断续清商弄，不觉媻娑玉漏残。\n万象盈虚皆幻有，云阶月地影阑干。", "date": "2021-03-30T16:00", "id": 27, "type": "律诗"}
{"author": "道生", "title": "谒杜甫草堂", "content": "永生\n\n> 庚子初秋，携内再游杜甫草堂，时成都连雨不休，归来客寓窗边听雨，有感于怀而得作此律。\n\n锦城秋早雨兼风，叶舞青黄浣水东。\n松石犹存花径老，烟云易换竹墙红。\n游人竟日如流水，寒士千年自转蓬。\n栏外独听萧瑟处，白鸥来复绕诗翁。", "date": "2021-03-30T17:00", "id": 28, "type": "律诗"}
{"author": "道生", "type": "律诗", "content": "永生\n\n身随铁轨入嵯峨，大壑荒天一瞬过。\n疑有秦关遗於野，惊看佛宇耸如波。\n坐中唯觉苍茫意，学后方知浅薄多。\n幸遇明师依正道，频将心曲细摩挲。", "date": "2021-03-30T18:00", "id": 29, "title": "随陈师甘南写生归途有感"}
{"author": "道生", "title": "与师友赴彭州写生赠同道", "content": "永生\n\n朝辞渝北上彭州，快马轻车满目秋。\n白鹿水清堪涤笔，海窝夜静正倾瓯。\n百年修院观起落，一枕湔江共沉浮。\n愿以尺幅攀蜀道，巴山渝水唱不休。", "date": "2021-03-30T19:00", "id": 30, "type": "律诗"}
{"author": "道生", "title": "云龟山雪霁听香草弹《鹤舞洞天》", "content": "永生\n\n云归雪霁冷烟平，万壑空林玉削成。\n晓日初闻樱放早，松风忽泻涧泉声。\n琴横雪幕冰弦涩，茶沸红炉况味清。\n愿效东坡观鹤舞，何妨吟啸且徐行。", "date": "2021-03-30T20:00", "id": 31, "type": "律诗"}
{"author": "道生", "title": "题画梅", "content": "永生\n\n避疫城空景若摧，潇潇苦雨万山灰。\n春风何把归程误，且暂吹开两朵梅？", "date": "2031-03-30T01:30", "id": 32, "type": "绝句"}
{"author": "道生", "title": "梅心幻月", "content": "永生\n\n梅花非是俗人栽，点缀幽香领上开。\n一叶小舟如有意，与君和月棹船来。", "date": "2021-03-30T02:30", "id": 33, "type": "绝句"}
{"author": "道生", "title": "记梦", "content": "永生\n\n> 庚子春，昨夜梦，余夜宿山中一草屋，时烟笼寒水，暮色四合，惟月明似盘，春林绰绰。隐约中见一老者，执仗躬身，长袍疏发，手持一鱼，长约尺余。缓移屐步，见而无语，遗我鱼后乃不知所踪。梦醒迟然，久不能忘，故吟此绝并画以记之。\n\n空山老树掩柴扉，水面浮云作雪飞。\n偶见孤僧依月影，持鱼向我竟何归。", "date": "2021-03-30T03:30", "id": 34, "type": "绝句"}
{"author": "道生", "title": "白云山居", "content": "永生\n\n鸟归云静夜微明，篝火残时几点星。\n桃李春风君莫负，更和暮色坐闲庭。", "date": "2021-03-30T04:30", "id": 35, "type": "绝句"}
{"author": "道生", "title": "春郊写生", "content": "永生\n\n青帝偏恩在物华，更留春色向山家。\n花青赭墨翻枯笔，寄与天边映晚霞。", "date": "2021-03-30T05:30", "id": 36, "type": "绝句"}
{"author": "道生", "type": "绝句", "content": "永生\n\n> 受邀到贵州茅台为酒厂创作《茅台全景图》，一路山重水复，渐次幽深。到傍晚彩霞满天时入境，始觉酒香钻鼻，满街酱香……钟兄于赤水河边备酒款待，群山环抱，流水淙淙。是以杯酒酹江，至夜微醺。口占一绝记之：\n\n一程山水半城霞，路到茅台尽酒家。\n未驻车时人已醉，熏风染酱不须夸。", "date": "2021-03-30T06:30", "id": 37, "title": "夜至茅台"}
{"author": "道生", "type": "绝句", "content": "永生\n\n夜来风月为谁新，千里层云散玉尘。\n满院残香空落处，踏花犹有未眠人。", "date": "2021-03-30T07:30", "id": 38, "title": "夜归见月口吟"}
{"author": "道生", "type": "绝句", "content": "永生\n\n一片山川落眼中，写来难与古人同。\n万千烟雨随波去，点缀人家隐碧峰。", "date": "2021-03-30T08:30", "id": 39, "title": "云龟山写生"}
{"author": "道生", "type": "词", "content": "永生 \n\n尘世何为悲歧路，滂沱一倾江连雾。\n百丈忽从平地起，溷杂熙攘皆不复。\n君不见，摇漾湘君风薮薮，夜深何处怨啼乌？\n君不见，挑灯还抱牛衣泣，明月曾几照当垆？\n飘渺巫山女，杳杳渔夫吟。\n白鸥远来迟，迢迢恋水云。\n浸野声空澹，长车潜太阴。\n何人独棹烟波里，万顷涵虚入鸣琴。\n风雨回旋行云住，金樽但觉有余音。\n客心霁，山月清。\n杯酒尽，指犹泠。\n古今若流水，寥落两三星。\n东方既白翻然笑，万类岑寂自飘零。", "date": "2021-03-30T01:40", "id": 40, "title": "夜雨行"}
{"author": "道生", "type": "排律", "content": "永生\n\n中秋后二日过兰州车上口占\n\n一驿过一驿，高铁如星流。\n清晨发渝北，午及陇山头。\n陇水不可听，呜咽令人愁。\n横云南山断，雁叫塞上秋。\n塞草白无色，边云共客浮。\n今夜关山梦，冷月照吴钩。", "date": "2021-03-30T02:40", "id": 41, "title": "出塞吟"}
{"author": "道生", "type": "词", "content": "永生\n\n风归雪柳长空路。万门闭、佳期误。怎奈东君将我负。\n汉江花冷，神农草没。谁为长凝伫。\n\n去年今夜千灯舞。此刻星沉月迷雾。愿得春辉驱宿雨。\n尽收时疫，山川无恙。再结同心缕。", "date": "2021-03-30T03:40", "id": 42, "title": "【青玉案】庚子元夕寄前线战疫白衣"}
{"author": "道生", "type": "词", "content": "永生\n\n暗云深染空街路。又况是、萧萧雪暮。\n\n一枝才见坠东风。冷露。乱红残，谁与护。\n\n春耽误，堪寻旧步。更记取、花间绘素。\n\n杏帘双燕不知愁。沐雨。剪轻丝，为谁舞。", "date": "2021-03-30T04:40", "id": 43, "title": "【杏花天影】题画杏花仕女"}
{"author": "道生", "title": "【西江月】回乡夜记", "content": "永生\n\n夜半村头人静，春深雨后花残。\n重回故土忆当年，山水依稀未变。\n犬吠因知非旧，蛙鸣还似从前。\n一场大梦在人间，四野星辰璀璨。", "date": "2021-03-30T05:40", "id": 44, "type": "词"}
{"author": "道生", "title": "【水调歌头】游百花湖", "content": "永生\n\n> 庚子暮春，余客贵阳，为茅台镇酒厂作画，偷闲与钟兄同游百花湖。前夜梦东坡歌《水调》，今乘舟游湖，见碧波万顷，春山连翠，借钟兄竹箫遣兴，以和山间白鹭，又写山水二帧，忘机怀远，神思千里。有诗友逸兄赠诗问归，乃作此曲寄怀即景，兼答逸兄。是以世事艰难，乐游山水为慰云耳。\n\n薄雾笼千嶂，赤水去悠悠。不知万顷春酒，浇尽几多愁。\n一棹桃花深处，击退嶙峋石屿，沧浪送轻舟。\n玉管助清兴，白鹭起汀州。莫辞醉，歌渔父，典征裘。\n\n故乡归去千里，佳处任淹留。\n我欲挥将梦笔，君道文心难寄，山水自相酬。\n烟雨浮生尽，明月倚高楼。", "date": "2021-03-30T06:40", "id": 45, "type": "词"}
{"author": "道生", "title": "【水调歌头】庚子中秋回乡遇雨答翕之兄", "content": "永生\n\n人世作行旅，如梦度春秋。\n君看昨夜明月，今夕雨云稠。\n醉里诗朋问我，旧日初心负否？无语独凝眸。\n寂寂故乡路，衰草没村头。\n \n泥泞道，孤灯夜，几沉浮。\n一枝画笔，难写陶令斗米愁。\n莫怨姮娥冷眼，应笑痴人霜鬓，浊浪寄扁舟。\n风雨飘颻过，明月在高楼。", "date": "2021-03-30T07:40", "id": 46, "type": "词"}
{"author": "道生", "type": "词", "content": "永生\n\n伊人似玉。忆梦寒夜夜，香伴居宿。\n雨打芭蕉，帘卷孤灯，窗前怅望风竹。\n文君但与相如去，只镇日、琴横枝北。\n想那时、玉瘦花飞，翠袖也怜芳独。\n\n难忘中宵唤我，一枝雪里折，簪上鬟绿。\n忍抱牛衣，慢弄冰弦，伴我歌诗茅屋。\n沉吟梦枕听沙雨，又唱出、几声心曲。\n不负她、清影漂摇，写入素笺条幅。", "date": "2021-03-30T08:40", "id": 47, "title": "【疏影】步姜夔韵赋梅"}
{"author": "永生", "date": "2021-04-27T01:00", "author_id": 2, "id": 48, "content": "香草\n\n> 序：春寒料峭，喜闻云龟山野樱开放，呼朋引伴，携琴上山。山路崎岖，游人稀少，几经周折，终见得疏花几朵在夕阳里默默等我。那一刻，便想起电影《山樱》带给我的感动。一次绝美简单的邂逅，两颗默默关注对方的心，那生活细腻处溢出的点点滴滴的情愫，就像那片片飘落的樱花，渐渐进入人的心里，有着那心酸过后温暖的感动，和回忆里飘散着的片片暗香……\n\n枕上莺啼言语，东风轻舞帘低。晨妆轻扫试罗衣。寻春须趁早，生怕误花期。\n\n莫道路遥芳浅，玉妃不负相思。疏花人面两相宜。休言诗客老，归路月如眉。", "title": "临江仙·早春山野寻樱", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T02:00", "author_id": 2, "id": 49, "content": "香草\n\n> 序：微雨春分日，老君洞访道，满山碧色，洗涤尘心，在山石下抚一曲《仙翁操》，感受神仙情致，并赋诗一首以记。世事茫茫，唯道集虚。\n\n微雨沾衣野径深，满山碧色洗喧尘。采真古道游方外，静抚烟云石上琴。", "title": "春分微雨携琴访老君洞·新韵", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T03:00", "author_id": 2, "id": 50, "content": "香草\n\n> 庚子立春日，也是结婚十年纪念，春风拂栏，幽窗深锁，翻出年少时的尺素情笺，回顾十年踪迹，世事浮沉，桑田沧海，白驹过隙，朱颜易改。掩卷沉思，感慨万千，拟作七律一首资为纪念，并邀永生君和之。\n\n寒轻翠重又逢春，深锁幽窗故纸寻。\n千种情思千种意，十年踪迹十年心。\n伴君风雨香归砚，听我星霜夜对琴。\n留得朱颜明镜里，归来白首忆青衿。", "title": "立春日纪念锡婚所作", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T04:00", "author_id": 2, "id": 51, "content": "永生\n\n无情流水送青春，满纸相思复与寻。\n双燕飞归双燕路，十年踪迹十年心。\n凭君濡沫寒灯夜，共我知音绿绮琴。\n浮世苍茫皆似梦，鸿泥暮雪念青衿。", "title": "立春日锡婚纪念（步妻韵作）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T05:00", "author_id": 2, "id": 52, "content": "千野\n\n东风唤我觅春光，粉白深红醉夕阳。\n更看满山香雪海，撷来一朵作新妆。", "title": "游云龟山", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T06:00", "author_id": 2, "id": 53, "content": "千野\n\n银烛星河如昼。\n箫管栏边吹透。\n明月伴伊人，香染一襟衣袖。\n知否。知否。\n梅柳争春时候。", "title": "如梦令·元夕", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T07:00", "author_id": 2, "id": 54, "content": "逸轩\n\n不知细雨剪新芽，一夜春深锁万家。\n梦里清芬疑似雪，余香透枕醉梨花。", "title": "晨梦放牛坪", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T08:00", "author_id": 2, "id": 55, "content": "逸轩\n\n最是几番风雨后，驱车赶考过南山。\n徘徊水去天接远，浩荡云横月照关。\n岂可浮生嗟旧志，谁堪晓镜对霜斑。\n何人借我双龙剑，醉饮弹铗问稼轩。", "title": "己亥春再赴工商大学职考·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T09:00", "author_id": 2, "id": 56, "content": "逸轩\n\n春炉剪水琴无力。待问取、春消息。\n入梦飞花寻谢屐。\n柳随风老，燕鸣霁色。\n吹去云无迹。 \n\n绿蛾何似文君忆。莫教眉山恨如织。\n眷我江南惆怅客。\n融融青草，烟波寂寂。\n漠漠遥天碧。", "title": "青玉案·庚子春白云山澄江踏青", "type": "古体诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T10:00", "author_id": 2, "id": 57, "content": "汉生\n\n繁尘孤寂不堪压，细雨轻车漫看花。\n泉暖平添桃李韵，归来还梦寝农家。", "title": "统景李花温泉行", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T11:00", "author_id": 2, "id": 58, "content": "汉生\n\n灵土三分起太真，风清鸟悦去凡尘。\n玉锄不种金钟粟，赤脚躬耕半界春。", "title": "春耕", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T12:00", "author_id": 2, "id": 59, "content": "汉生\n\n一夜听春雨，千家看落花。\n青山迷晓雾，绿树喜新芽。\n昨会弹琴客，今朝放吏衙。\n还归耕陇亩，把盏话桑麻。", "title": "春晨", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T13:00", "author_id": 2, "id": 60, "content": "永生\n\n良夜春江满，清辉万古同。\n灯繁羞列宿，花落乱飞空。\n轩静沙鸥下，琴鸣细浪中。\n停弦方适兴，不觉月乘风。", "title": "春江花月夜", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T14:00", "author_id": 2, "id": 61, "content": "永生\n\n山深云气湿，雨过石苔新。\n城阙风吹影，楼台墨染痕。\n寻真不惮远，访道忽忘贫。\n欲往清虚里，烟霞隔几尘。", "title": "春分日老君洞访道", "type": "排律", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T15:00", "author_id": 2, "id": 62, "content": "永生\n\n总道阳春日渐奢，不堪负累夜归家。\n开屏忽见裁新句，闭目遥听奏早蛙。\n风急岂因愁绪减，酒干难为翠樽加。\n自寻小径青毡冷，几曲疏琴怨落花。", "title": "夜归有感", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T16:00", "author_id": 2, "id": 63, "content": "我种梧桐等凤凰\n\n昨夜轩窗听喜雨，春风几度扫芳原。\n朝观叶下新芽短，暮见枝头旧粉残。\n陌上青蔬微带露，塘前细柳弱含烟。\n东君不负登临意，吹醒乾坤万物还。", "title": "雨后感怀（新韵）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T17:00", "author_id": 2, "id": 64, "content": "我种梧桐等凤凰\n\n料峭东风吻落花。山城酥雨雾笼纱。\n红梅先老染荒径。万物初生发嫩芽。\n题锦句，试新茶。心随春水到天涯。\n倦来又向浮云卧，梦醒婵娟照我家。", "title": "鹧鸪天·料峭东风吻落花", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-04-27T18:00", "author_id": 2, "id": 65, "content": "我种梧桐等凤凰\n\n大地回春宜广步。\n朝起微寒，料峭斜阳暮。\n惊蛰始雷春不负，适逢九九随风去。\n\n耿耿银河星暗度。\n孤卧浮云，听燕轻私语。\n深夜未央愁意绪，春心一片眠何处。", "title": "蝶恋花·惊蛰感怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T01:00", "author_id": 2, "id": 66, "content": "無隠一江\n\n故山新雨，算年年又是，东君曾识。\n几处蛙声风不静，欲饮都还无味。\n应叹流光，匆匆行色，淡去尘间事。\n十年一梦，夜灯风雨憔悴。\n\n料想天意多情，约来湖海，赠我千山翠。\n枉使蛾眉摧绿鬓，空负春风时岁。\n明月堪寻，冷香可待，或解杯中醉。\n镜前看取，那知霜雪相对。\n\n> 注：第一次填《念奴娇》。某日出门后发现忘带手机，一路手足不适，遂感吾辈被手机绑架，忘“清风明月，雨细蛙鸣”之乐，现代人之悲也。回家已是深夜，恰风雨突起，伫立阳台，回想工作后沉醉文字，日积月累，不仅勾腰驼背，近视颈痛，还荒芜事业，愧对亲人，虚度青春竟不自知，还乐此不疲，悔也。近来此情愈重，常自省重犯、再自责再重犯……屡悔屡犯，实痛心不已。又兼物欲难平，沉迷淘宝，悟马云语谓之成功学者，有感而记，愿以后自强自律，迎来一个全新的自己。", "title": "念奴娇·庚子立夏前感怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T02:00", "author_id": 2, "id": 67, "content": "無隠一江\n\n几番风雨，算年来况味，流光过隙。\n抬眼玉壶清冷处，试问今宵何夕。\n镜水兴波，清辉滴泪，霜鬓添新白。\n玉人怜我，唤来山海同色。\n\n自许年少超然，擎云揽月，倚剑成狂客。\n醉了浮生曾梦笔，写尽江南江北。\n五柳庭前，菊花杯里，高咏谁能识？\n空明千顷，遍寻星汉无迹。\n\n> 注：中秋前，在香草居和永生兄商量围炉诗社事宜。出门时，见玉蟾如盘，月华清朗，不禁想到庚子年来，新冠洪灾各种纷扰，作为只能暂解肉体之疾的医生，凑字二三，聊作一叹。", "title": "念奴娇·庚子中秋前感怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T03:00", "author_id": 2, "id": 68, "content": "無隐一江\n\n兴来试酒，正琴横醉倚，星随人寂。玉宇澄清天似水，万顷尽凝寒碧。素浪生凉，霜烟弄影，冷落无名客。松涛还起，梦回多少往昔。\n\n忆我摘月成钩，坠星成饵，鳌钓青云侧。\n冰雪盈怀空对月，负了春风词笔。\n世事波澜，人间情味，谁解其中惑？\n乱蛩声里，鬓丝犹照孤白。", "title": "念奴娇·庚子秋云龟山露营感怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T04:00", "author_id": 2, "id": 69, "content": "無隐一江\n\n风自清扬，去留无迹，尽任我行。\n看金戈铁马，裂云分雪；轻裘快酒，断箭飞星。\n日月东西，关河南北，沧海风雷逸豪情。\n凭谁记，纵琴心剑胆，傲骨铮铮。\n\n凌云笔落堪惊。历风雨、胸襟照月明。\n有春秋社稷，侠仁义重；家国天下，民贵君轻。\n千古兴亡，枯荣毁誉，一笑拈花淡泊名。\n君何去？正穿尘若水，夜话风陵。\n\n> 注：金庸先生的文章为人，像清扬的风一样，来去无踪，去留自由，且任我行。在他的文字中，我们看到家国天下、侠之大者、横绝四海、侠骨柔情。\n想当年，他遭威胁避祸国外，回来仍能坚持公义，直面人生，“孤光自照，肝胆皆冰雪”，胸中明月自坦荡，侠也。\n晚年先生笃信佛教，面对某些对他的言语攻击不予理睬，“他强由他强，清风拂山冈。他横任他横，明月照大江”，拈花一笑，圆月慈水。\n先生没有离开我们，他穿尘若水，在风陵渡和老友们围炉煮酒，笑叹风云......\n填入“风清扬”、“张无忌”、“任我行”、“枯荣大师”、“韦一笑”、“拈花指”，及郭襄一见杨过误终身的“风陵渡”以作纪念。", "title": "沁园春·追忆金庸先生", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T05:00", "author_id": 2, "id": 70, "content": "無隐一江\n\n千里月明谁与共？孤寒漫泄无垠。\n星河疏浅淡微云。\n垆边凝皓腕，曾几对佳人。\n\n月色今番多照我，颦眉消却三分。\n浮沉逐浪寄闲身。\n冷香偷眼去，皎皎净无尘。\n\n> 注：戊戌初春某日，友相约凉山彝族马湖，临水夜饮，把茶言欢，以为一快。\n几杯滇红已是人神两忘，抬眼远眺，看群山含黛，春幕浮江，一轮孤月径升于东山之上，月华四射，银辉似雪，尽洒尘寰，好一幅“人间天上，烂银霞照通彻”之象。\n仰观天宇，见星河疏浅，淡云拂纱，月白如昼照于庭下，树影婆娑，蛙虫声此起彼伏，夜风微凉，静寥中，游离着一丝若有若无的幽馥，隐约几株参差的梨花，真是“悠然心会，妙处难与君说”。\n但觉江湖风雨多浮云，言出，友皆欣然，当又共饮三杯。\n俄尔，闻皓齿纤歌，婉转中有清旷意，闭目微遐，神游八荒，恍惚入蟾宫，婵娟舒袖，玉兔嬉戏，不知今夕何夕……", "title": "临江仙·马湖月夜遇梨花", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T06:00", "author_id": 2, "id": 71, "content": "無隐一江\n\n遍洒秋光风日好。唤我诗情寻古道。\n一泓秋水带溪云，半壁晚霞传语笑。 \n\n莫说春归秋意老。揽尽斜阳年正少。\n落花还请寄东风，此后归来须更早。", "title": "玉楼春·庚子秋登缙云山狮子峰 ", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T07:00", "author_id": 2, "id": 72, "content": "無隐一江\n\n惹却暗香争胜雪，闲愁浅淡云霞。\n乱分碧水付天涯。\n误寻五柳处，春色入人家。\n\n我欲徘徊松下客，东风偏瘦年华。\n月明千里照平沙。\n青山微雨后，又看故园花。\n\n> 注：己亥初春，办事夜归，忽闻汉生兄推送的妙曲，百度方知专辑是《花神》第三首“三月桃花.花神息夫人”，作曲家是国宝级大师史志友先生。\n彼时小径幽香馥郁，流华无垠，正应坡老“月明千里照平沙”之境，忽忆周末印盒观李情景，有感而记。\n自此词起，方悟情味矣。", "title": "临江仙·月夜忆印盒观李花", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T08:00", "author_id": 2, "id": 73, "content": "無隐一江\n\n春山春水春如碧，相思春色江南忆。\n云外柳桥烟，漫荷听雨天。 \n\n三秋西子月，梅笛争飞雪。\n莫笑武陵人，未归何忘尘?\n\n注：戊戌年第一次试填词牌《菩萨蛮》。", "title": "菩萨蛮·忆江南", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T09:00", "author_id": 2, "id": 74, "content": "無隐一江\n\n雨润野花连地，风摇修竹斜竿。\n故人巧遇忆从前。一笑乡音未变。\n\n白发可怀明月。初心不改苍颜。\n梦回往日正华年。此后何时再见？", "title": "西江月·陪老父回乡 ", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T10:00", "author_id": 2, "id": 75, "content": "無隐一江\n\n竹入轩窗碧透纱。丝弦雁落水云斜。\n琴台照影共清嘉。\n\n莫对金樽寻旧梦，唯凭诗意待芳华。\n冷香深处似梅花。", "title": "浣溪沙·香草居", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T11:00", "author_id": 2, "id": 76, "content": "無隐一江\n\n十年踪迹少年心，无恙东风再扣门。\n别样南枝归倦鸟，依约旧雨润前尘。\n青山未改平生意，老酒还酬赤子魂。\n醉里微香催好梦，明朝芳信又一春。", "title": "立春日闻永生兄香草君锡婚有感·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T12:00", "author_id": 2, "id": 77, "content": "無隐一江\n\n忍看天灾扰万城，身微不敢忘民生。\n才怜社稷沧桑事，又感山河恸泣声。\n听雨似悲黎庶苦，忧时但寄笔中情。\n不堪旧困添新恨，拭泪还思杜少陵。", "title": "庚子夏苦雨成灾有感·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T13:00", "author_id": 2, "id": 78, "content": "無隐一江\n\n一夜围炉话九州，山村野色纵风流。\n诗情但爱鸡豚美，快意谁嫌腊酒柔。\n更向壶中斟日月，还将笔底赋春秋。\n今宵饮罢何求醒，酣梦龙蛇正壮游。", "title": "庚子冬巴岳山小年夜", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T14:00", "author_id": 2, "id": 79, "content": "無隐一江\n\n昔闻紫气丰城剑，今过双龙两路来。\n俯仰非能雷焕智，吟哦未取稼轩才。\n明霞天外埋云径，疏柳堤边浪钓台。\n冰雪盈怀肝胆照，乾坤岁月任君裁。\n\n> 注：两路，原江北县、今渝北区府驻地，城中有双龙湖碧津公园。双龙者，牛、斗紫气也，《晋书》记张华、雷焕丰城寻剑，剑入延平津化龙之事，稼轩《水龙吟》语“夜深长见，斗牛光焰”，徐灿《永遇乐》亦记“逝水残阳，龙归剑杳，多少英雄泪血”，故作。", "title": "过碧津湖", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T15:00", "author_id": 2, "id": 80, "content": "無隐一江\n\n久忘江湖事，相携洗暗尘。\n风清飞鸟意，雨淡弄花人。\n纵目胸襟阔，登高万象新。\n山河已无恙，更待又迎春。", "title": "疫情解禁后再登老君洞", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T16:00", "author_id": 2, "id": 81, "content": "無隐一江\n\n宅久颇觉困，相约向柳前。\n携霞追鸟趣，载酒悦亭轩。\n草绿风归路，心随月照天。\n休言春未到，已过万重山。\n\n注：庚子初春，宅家隔离多日，忽应汉生兄之邀，临时起意，和永生兄进山采风。", "title": "庚子春赴木耳白云山访刘·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T17:00", "author_id": 2, "id": 82, "content": "無隐一江\n\n昔闻沧浪起，今过故城楼。\n雨阔三山水，云横两岸舟。\n乾坤分日月，霄汉谱春秋。\n莫问鸿荒远，苍茫济海流。", "title": "朝天门·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T18:00", "author_id": 2, "id": 83, "content": "無隐一江\n\n唤取春风好，浮生欲问闲。\n杯中云水意，笔下太白仙。\n翠叶摇金影，虚怀敞北轩。\n行来多少事，五柳自当宽。", "title": "观永生兄微醺挥毫佳作后高卧·新韵", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T19:00", "author_id": 2, "id": 84, "content": "無隐一江\n\n多情碧水徘徊去，故月无心照旧楼。\n静殿门前箫鼓远，东风寂寞诉春秋。", "title": "晋祠有怀", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T20:00", "author_id": 2, "id": 85, "content": "無隐一江\n\n凄风冷雨过江宁，絮梦幽闻暗语声。\n欲诉旧都多少事，谁知叶落满皇陵。", "title": "游南京·新韵 ", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T21:00", "author_id": 2, "id": 86, "content": "無隐一江\n\n冷魄秋霜分紫气，银锋凛雪沥寒冰。\n今生莫愧为凡铁，也作龙泉四海鸣。", "title": "咏菜刀·新韵", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T22:00", "author_id": 2, "id": 87, "content": "無隐一江\n\n借取清风一枕诗，烟云水榭锁亭池。\n庭前欲问芭蕉雨，可洗离人梦里思？", "title": "忆友", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T23:00", "author_id": 2, "id": 88, "content": "無隐一江\n\n千里江山一笔收，惊风泣雨绘春秋。\n云排众壑孤帆远，烟尽长空万古流。", "title": "观永生兄为水利单位绘《高峡平湖图》有感", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T01:00", "author_id": 2, "id": 89, "content": "逸轩\n\n茫茫人海各行身，自有诗心度俗尘。\n惯对青山书雅趣，还凭逸兴揽三春。\n寄怀莫入林泉老，感遇常随世事新。\n一笔可承千古意，今朝更待后来人。", "title": "围炉诗社辛丑端午雅集", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T02:00", "author_id": 2, "id": 90, "content": "千野\n\n一抹翠裙斜照晚，清风归去云边。\n冷香玉骨惹嫣然。\n碧波随倩影，浓淡入眉间。\n\n夜夜素心空对月，谁知多少华年。\n江南江北正田田。\n风中犹笑浅，梦里又婵娟。", "title": "临江仙·荷", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T03:00", "author_id": 2, "id": 91, "content": "香草\n\n> 序：夏夜风吹虫鸣，荷叶卷舒，见稚子窗下闻香，情态可掬，试作五律一首，聊记生活一二。\n\n连雨不知夏，新篁染绿浓。\n清音开素缦，幽韵入深风。\n静对忘言客，闲观乐戏童。\n清烟窗下起，凝目觅行踪。", "title": "夏日偶感", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T04:00", "author_id": 2, "id": 92, "content": "泥土\n\n> 序：说好春天百花开放时去山上看花，但因事未能去看花，梅雨数月来一直不停。从春天到夏天，前日朋友给我发来图片，是一片紫色花海，甚是梦幻，到了休息日，恼人的雨又下起来了，希望梅雨快赶快停，去赴一场迟来的花事约。\n\n花事相约赏景光，连天苦雨却敲窗。\n今朝辜负君休怪，我与飞花共梦乡。", "title": "因雨看花未成有感（新韵）", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T05:00", "author_id": 2, "id": 93, "content": "张翕\n\n碧江回旋野燕飞，拍鼓和弦染夕晖。\n逆旅人间都过客，顺行时运几循依。\n茶香润体寒除去，琴曲萦怀暖梦归。\n精进未酬年少志，朝天呼喊上渔矶。", "title": "无题", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T06:00", "author_id": 2, "id": 94, "content": "飞飞\n\n> 序：祖母在春天逝去，那天正好是春分，是个浪漫的日子。作一阙小词，送别我命运坎坷的奶奶，送别那个忧愁的春天。\n\n一春来去。都任东风意。\n竹影墙边翁媪地。一片葱茏清趣。\n\n休道书信无依。相思说与黄鹂。\n何必萧萧凄泣，轩窗芳草萋萋。", "title": "清平乐·别春（新韵）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T07:00", "author_id": 2, "id": 95, "content": "汉生\n\n时维端午，  龙飞天中。\n风和景明，  岸生兰芷。\n祛病防疫，  祭拜龙祖。\n衔华佩实，  缅怀文宗。\n更衣熏香，  行言有仪。\n祈福以诚，  祷告用礼。\n记以美文，  诵之以歌。\n歌而成誌，  天地人和。\n悠悠我心，  潺潺之思。\n今何其幸，  围炉而诗。", "title": "辛丑端午短歌", "type": "古体诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T08:00", "author_id": 2, "id": 96, "content": "杨元嘉\n\n朵朵水上英，粒粒盘中露。\n风送荷香暗暗来，谁解莲心苦。\n\n 秋至任凋残，夏至迎风舞。\n写尽仙姿赋尽诗，水里藏仙骨。", "title": "卜算子·咏荷（新韵）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T09:00", "author_id": 2, "id": 97, "content": "刀客\n\n无常世事岁蹉跎，莫若临池赏小荷。\n纵使行来如逆旅，嫣然一笑又如何。", "title": "初夏有感", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-06-28T10:00", "author_id": 2, "id": 98, "content": "永生\n\n长空云破雨雷横，着我扁舟梦未明。\n湘水竹烟迷野黑，九嶷山色入青冥。\n旅魂寂厉风灯暗，世路苍茫斗酒倾。\n一棹惊飞鸦万点，中宵白发满头生。", "title": "潇湘梦", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T00:00", "author_id": 2, "id": 99, "content": "香草\n\n香草原名陈恩燕，【香草居｜文化空间】创办人，别署香草居主人。喜诗词，爱琴乐。中国昆剧古琴研究会会员，重庆诗词学会会员、围炉诗社秘书长，颐龢琴歌社成员。习琴数年，尤擅琴歌。\n\n---\n\n自序\n\n春花秋月，暑雨冬雪，观自然节气之变化，感人事悲欢顺逆之遭际，气之动物，物之感人，故摇荡性情，形诸舞咏。\n余自小爱诗，憾无师道传承，加之天资愚钝，不登堂奥。近年因缘际会与一群爱诗之人结社交流，小窥诗道门径。吟风玩月，登高临江，每有赋类兴感，酬唱练笔，或游历记事，或因事感怀，多是自娱适兴，抒情遣怀之作，殊不可观。适逢诗社公号约稿，邀余整理成集，于是拣择近作，凡二十余篇，誊录于此，望读者诸君不吝指正。\n叶嘉莹先生曾讲，内心的感动便是诗歌的开始，一花一叶皆是画，一草一木皆有情，故名《草木集》。\n\n辛丑夏香草于香草居", "title": "《草木集—香草诗词小辑》跋文", "type": "文章", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-05-31T00:00", "author_id": 2, "id": 100, "content": "梅玮峰，逸轩、沧海流沙、無隠一江者，丙辰七零后，怀州巴人也。负笈重医数载，悬壶风雨廿年，力不逮，未有成。\n\n流光过隙，岁跃不惑，悄知天命，长怀济世之初心，耽文字于肺腑，弄清声入赤寰，何也？吾手记吾心，唯真尔。诗书琴茶，素位随缘。谓诗中之医，医中之诗也。\n\n因兴感多起于枕上、车上、案上，故作《三上集》谨存。", "title": "《三上集》跋文", "type": "文章", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-03-30T00:00", "author_id": 2, "id": 101, "content": "**郑永生**，字道生，别署九岭散人。毕业于四川美术学院，进修于陈航教授山水画高级研修班，主修中国画。「香草居」创办人、围炉诗社社长、颐和社成员。自幼酷爱书画，热爱中国传统艺术，一直孜孜以求，笔耕不辍，曾多次举办和参加各种画展。擅长国画山水、花鸟；在空间设计、壁画装饰等领域颇有建树，并涉猎书法、诗词、摄影、音乐等姊妹艺术。\n\n---\n\n自序\n\n余少喜诗词，每读古人佳句奇章，则感诗词之美，可以言志，可以兴怀，可以咏物，可以状思。尝拟古自作，方知其难也。古人言：功夫在诗外。后学书画，又知功夫在画外。乃以书画参诗词之情，诗词写书画之境，由知二者无别，皆是物我相映，心绪之外化也。\n\n去岁庚子，因疫情禁足，得以书画诗文遣日。后又从诸师友外出写生游历，每有所见山川风物，有感于衷者，则以笔墨写其影，诗词赋其韵，年末检点，获百余篇。适诗社创刊，诗友邀余结集成篇。自览其稿，或游历记事，或因事感怀，或书画题咏，或应酬唱和，多是自娱遣怀之作，殊不可观。然则文墨虽雕虫之小道，或可为浮生尘世过客之鸿迹也，因名之《尘痕集》。选稿凡三十六篇，皆庚子年作，分体列之，以时为序，配以所作绘画，以参诗境。\n\n 练笔拙作，自知堪哂；读者诸君，幸是正焉。是为序。\n\n辛丑仲春永生识於香草居", "title": "《尘痕集——郑永生庚子年诗画选辑》跋文", "type": "文章", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T01:00", "author_id": 2, "id": 102, "content": "香草\n\n> 序：“香草”一词，取自《离骚》，屈子以香草自比，处浊世而独清，开启了文学史上“香草美人”这一著名的象征系统。端午临近，思屈子高洁自爱，播于宏道之精神，作诗一首，追先贤懿范，以此自勉也。\n\n霏霏细雨连天起，薄暮冥冥暑气浓。\n山涧拾英泉滴翠，泽皋行吟雾空濛。\n莲蓬裹艾熏罗袖，箬叶包金竞百龙。\n裁句剪云思独醒，谁当浊世散香风。", "title": "端午感怀", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T02:00", "author_id": 2, "id": 103, "content": "香草\n\n> 序：秋雨连绵，春日院中栽种芭蕉经雨水冲洗更显清妍，自小爱蕉之疏朗俊阔，绿意葱茏，思及近日蕉叶古琴重回案侧，寻梦之路曲折婉转，作《蕉阴琴思》以记。\n\n竹里芭蕉手自移，秋阴清韵未嫌迟。\n倚窗待雨听泉落，萦梦寻梅唱古词。\n正可鸣琴翻旧谱，何须把酒赋新诗？\n天真一任平生志，风过扶苏更可期。", "title": "蕉阴琴思", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T03:00", "author_id": 2, "id": 104, "content": "香草\n\n腊梅枝上晓寒生，暮里披霜细雨行。\n落叶飘零人易老，小舟摇曳意难平。\n愁来沽酒邀春暖，醉里簪花待日晴。\n今夜围炉辞旧岁，诗心不负启新程。", "title": "围炉诗社庚子年会感作", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T04:00", "author_id": 2, "id": 105, "content": "香草\n\n> 序：庚子立春日，也是结婚十年纪念，春风拂栏，幽窗深锁，翻出年少时的尺素情笺，回顾十年踪迹，世事浮沉，桑田沧海，白驹过隙，朱颜易改。掩卷沉思，感慨万千，拟作七律一首资为纪念，并邀永生君和之。\n\n寒轻翠重又逢春，深锁幽窗故纸寻。\n千种情思千种意，十年踪迹十年心。\n伴君风雨香归砚，听我星霜夜对琴。\n留得朱颜明镜里，归来白首忆青衿。", "title": "立春日纪念锡婚所作", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T05:00", "author_id": 2, "id": 106, "content": "香草\n\n猎猎狂风电闪窗，晓妆难理乱愁肠。\n沙边鸥鹭闻机起，帘外芭蕉见雨伤。\n萧艾偏生肥水地，芝兰堪护赤心房。\n暑伏未过生寒意，纨扇不须助凄凉！", "title": "立秋前二日晨风雨大作", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T06:00", "author_id": 2, "id": 107, "content": "香草\n\n秋光重重画屏幽，对坐凝神翦明眸。\n种菊窗边侵晚梦，忆花案头落残秋。\n孤标傲世经霜雨，淡饭粗茶结同舟。\n青鬓簪花流年挽，哪堪逝水惹闲愁。", "title": "簪菊", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T07:00", "author_id": 2, "id": 108, "content": "香草\n\n序：微雨春分日，老君洞访道，满山碧色，洗涤尘心，在山石下抚一曲《仙翁操》，感受神仙情致，并赋诗一首以记。世事茫茫，唯道集虚。\n\n微雨沾衣野径深，满山碧色洗喧尘。\n采真古道游方外，静抚烟云石上琴。", "title": "春分微雨携琴访老君洞", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T08:00", "author_id": 2, "id": 109, "content": "香草\n\n窗前谁种芭蕉树，一夜秋声洗落尘。\n小径折风添画事，竹枝雪影日常新。", "title": "见窗前芭蕉承雨疯长有感", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T09:00", "author_id": 2, "id": 110, "content": "香草\n\n浮世如烟尘满面，云心化雨水连天。\n春来常恨花同梦，且对诗书坐忘间。", "title": "清明购书感事", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T10:00", "author_id": 2, "id": 111, "content": "香草\n\n掩卷长嗟感昔人，繁华过尽见真淳。\n易安梦里如相见，不教琴台枉落尘。", "title": "忆清照", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T11:00", "author_id": 2, "id": 112, "content": "香草\n\n浓云翻墨映寒窗，深坐琴歌问寸肠。\n蕉叶卷舒心得护，梅魂绮梦有真香。", "title": "琴侧余思", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T12:00", "author_id": 2, "id": 113, "content": "香草\n\n红红白白数千枝，春野寻芳不读诗。\n何似桃花星夜里，一样深浅两般奇。", "title": "春野寻芳", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T13:00", "author_id": 2, "id": 114, "content": "香草\n\n> 序：一大早收到定制已久的梅花宋裤，打开后发现有店家亲笔手写的衣物名字—疏影缀，心里由然而生一种感恩和满足之情，于是在清晨里拍了几张照片作为返图以及时光的印证，并赋诗一首以记。\n\n闲来小院踏秋芳，竹架瓜藤着素妆。\n绣履青裾摇蹀躞，苔痕影壁动微光。", "title": "浮光跃金，静影沉璧", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T14:00", "author_id": 2, "id": 115, "content": "香草\n\n车痕马迹遍江湖，且捲琴书卧草庐。\n松径空山春已远，故人千里一书无。", "title": "忆故人", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T15:00", "author_id": 2, "id": 116, "content": "香草\n\n风卷江湖潮又起，倾波翻浪任无由。\n浮生一粟堪何寄，借我渔蓑驾轻舟。", "title": "江湖随感", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T16:00", "author_id": 2, "id": 117, "content": "香草\n\n端午多清兴，携琴赴节期。\n欢言逢所憩，美酒共良时。\n拂石坐萝月，倚松听素丝。\n几多名利客，难解此中痴。", "title": "松下清音", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T17:00", "author_id": 2, "id": 118, "content": "香草\n\n新雨窗前竹，横斜绿满枝。\n疏帘邀月影，虚室弄冰丝。\n曲径通深意，方塘鉴觉知。\n忘言劳片楮，持酒渺云思。", "title": "客至", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T18:00", "author_id": 2, "id": 119, "content": "香草\n\n> 序：夏夜风吹虫鸣，荷叶舒卷，见稚子窗下闻香，情态可掬，试作五律一首，聊记生活一二。\n\n连雨不知夏，新篁染绿浓。\n清音开素缦，幽韵入深风。\n静对忘言客，闲观乐戏童。\n清烟窗下起，凝目觅行踪。", "title": "夏日偶感", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T19:00", "author_id": 2, "id": 120, "content": "香草\n\n春秋多胜日，访友白云边。\n疏影横幽色，竹间笑忘言。", "title": "兰园访友", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T20:00", "author_id": 2, "id": 121, "content": "香草\n\n山林百草生，幽谷素琴鸣。\n梦入花深处，携来一室清。", "title": "记山中寻幽", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T21:00", "author_id": 2, "id": 122, "content": "香草\n\n春市花灯如昼，月色浸人衣袖。\n玉槛溢流光，歌罢夜风微透。\n回首，回首，楼外两江吹皱。", "title": "如梦令·观灯", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-07-27T22:00", "author_id": 2, "id": 123, "content": "> 序：春寒料峭，喜闻云龟山野樱开放，呼朋引伴，携琴上山。山路崎岖，游人稀少，几经周折，终见得疏花几朵在夕阳里默默等我。那一刻，便想起电影《山樱》带给我的感动。一次绝美简单的邂逅，两颗默默关注对方的心，那生活细腻处溢出的点点滴滴的情愫，就像那片片飘落的樱花，渐渐进入人的心里，有着那心酸过后温暖的感动，和回忆里飘散着的片片暗香……\n\n香草\n\n枕上莺啼言语，东风轻舞帘低。晨妆轻扫试罗衣。\n寻春须趁早，生怕误花期。\n \n莫道路遥芳浅，玉妃不负相思。疏花人面两相宜。\n休言诗客老，归路月如眉。", "title": "临江仙·早春山野寻樱", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T01:00", "author_id": 2, "id": 124, "content": "永生\n\n辛丑中秋，围炉诗社诗友十数人相约璧山天池赏月雅集。湖山环抱，寒蛩泣露；酾酒临水，横琴赋诗。月出东山，设台祭月。鸣琴和秋籁之声，紫箫传水月之意……如此良辰美景，因赋诗记之：\n\n湖山潋滟四无邻，万顷波光泛翠津。\n醉吸西风凉洗骨，雅歌南浦露凝琴。\n平生不负吟边月，此夜何愁客里人。\n莫怨冰轮圆缺易，光华亘古照青春。", "title": "辛丑中秋天池赏月感怀", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T02:00", "author_id": 2, "id": 125, "content": "香草\n\n疏林过夜雨，树杪着秋声。\n瑟瑟寒蛩语，泠泠古调清。\n烛光摇玉影，霜菊咏高情。\n曲尽尘心洗，蕉梧滴到明。", "title": "秋夜听琴", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T03:00", "author_id": 2, "id": 126, "content": "汉生\n\n湖面一轮月，尘心几度秋。\n月如明镜转，心似菩提舟。", "title": "辛丑中秋天池赏月", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T04:00", "author_id": 2, "id": 127, "content": "张翕\n\n丰谿桥畔野风凉，孤坐蕉荫拂石霜。\n诗兴每临笺纸废，墨耕几暇砚田荒。\n少儿不解时无待，老迈应酬日促忙。\n羁旅感怀知所遇，息交绝俗自胜强。", "title": "辛丑中秋随吟", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T05:00", "author_id": 2, "id": 128, "content": "燕然\n\n待月天池畔，吟虫夜露凉。\n群山拥碧水，众宿列玄苍。\n玉斗应庚位，金盘出卯方。\n清晖流素雪，素影舞霓裳。\n一曲良宵引，三秋老桂香。\n寻诗步蹊径，操缦鸣凤凰。\n古寺闻钟磬，新词无离殇。\n八荒同此照，三界被吉光。", "title": "中秋月会有感", "type": "排律", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T06:00", "author_id": 2, "id": 129, "content": "燕然\n\n适秋清月圆，飞雁去霞燃。\n碧水摇幽树，青峰染淡烟。\n客闲吟醉赋，虫晚叹流迁。\n昔岁如朝暮，人思远梦前。\n\n前梦远思人，暮朝如岁昔。\n迁流叹晚虫，赋醉吟闲客。\n烟淡染峰青，树幽摇水碧。\n燃霞去雁飞，圆月清秋适。", "title": "回文诗·天池中秋感怀", "type": "其它", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T07:00", "author_id": 2, "id": 130, "content": "逸轩\n\n蛩声咽。清辉香冷琉璃阙。\n琉璃阙。天涯尽望，几回圆缺。\n\n世间长恨多离别。相思幸有今宵月。\n今宵月。年年依旧，共谁清绝。", "title": "忆秦娥·中秋望月", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-10-10T08:00", "author_id": 2, "id": 131, "content": "千野\n\n脉脉清辉如玉，悠悠碎影怀中。\n抬头才觉又相逢。\n摘来香满袖，思绪向金风。\n\n自愧今身非旧，花开去岁相同。\n一声新雁断长空。\n休言游子意，魂梦总重重。", "title": "临江仙·辛丑中秋前感怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T01:00", "author_id": 2, "id": 132, "content": "我种梧桐等凤凰\n\n持樽月下欲狂歌，白发平添可奈何？\n直上银河三万里，挽来涤尽世间波。", "title": "月下狂歌", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T02:00", "author_id": 2, "id": 133, "content": "我种梧桐等凤凰\n\n滚滚珍珠泪，亭亭翠玉情。\n夏来花荏苒，秋至叶凋零。\n不爱泥中玉，尤怜水上英。\n曾经空对月，芳影醉蜻蜓。", "title": "咏荷（中华新韵）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T03:00", "author_id": 2, "id": 134, "content": "我种梧桐等凤凰\n\n其一\n闲庭信扫落花香，一片冰心待月光。\n日晚天边哀落雁，夜阑鬓上染秋霜。\n静听细雨萧萧下，独卧清宵寂寂长。\n云雨巫山皆是梦，鸳鸯小字诉轻狂。\n\n其二\n静待春来紫燕翔，闲庭信扫落花香。\n浮生似梦年华去，往事如烟逝水长。\n若有桃源抛病骨，应无俗世咽愁肠。\n潇湘枕雨君还记，别后谁人共酒觞。\n\n其三\n春梅灼灼吐芬芳，把酒吟诗醉夕阳。\n薄暮坐看春水碧，闲庭信扫落花香。\n西山杜宇空啼血，东壁湘妃惹泪行。\n踏破红尘歌聚散，月圆月缺是寻常。\n\n其四\n花到荼蘼客子伤，轻弹粉泪滴花黄。\n日长忽觉春将暮，人静空嗟夜未央。\n幽径微吟更露重，闲庭信扫落花香。\n芳菲逐水天涯远，谁把芳魂细细藏。\n\n其五\n偷闲一日懒梳妆，我种梧桐等凤凰。\n晓梦常如花片薄，相思好比柳丝长。\n凄凉枕上听更漏，寂寞兰舟载月光。\n朝看氤氲红湿处，闲庭信扫落花香。\n\n作者简介：杨元嘉祖籍重庆大足，曾用笔名“我种梧桐等凤凰”，写风花雪月，写春夏秋冬，一手持烟火，一手抒寥落，诗集慰彷徨，随笔入诗行。2019年开始自学诗词，坚持每天创作，全部发表于吾爱网上、美篇里。诗词已经是我生活的一部分。赋词敲韵为乐，唐风宋雨翱翔。", "title": "闲庭信扫落花香七律（轱辘体）", "type": "古体诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T04:00", "author_id": 2, "id": 135, "content": "我种梧桐等凤凰\n\n其一\n谁解红尘一段愁，时光过隙不能留。\n凄凉枕上庄周梦，寂寞潇湘逆水舟。\n永夜遥遥人病酒，巫山叠叠雁悲秋。\n管它沧海桑田改，醉卧浮云万事休。\n\n其二\n花开草谢自春秋，谁解红尘一段愁。\n怎拟飞鸿朝北去，空嗟逝水向东流。\n闲耕韵海能沉醉，静卧书山暂忘忧。\n梦里潇湘何处觅，还须著我一扁舟。\n\n其三\n长夜难消人不寐，携壶薄酒上西楼。\n遥怜碧海三更月，谁解红尘一段愁。\n醉里留春春不住，吟边有泪泪难收。\n星移斗转知时序，只问耕耘不问秋。\n\n其四\n唯听梁上燕啾啾，又渡浮生一日秋。\n多病东风情转薄，无眠夜雨意难休。\n常闻药鼎千般苦，谁解红尘一段愁。\n欲写柔肠魂影瘦，桃源何处梦中求。\n\n其五\n我把春愁当酒饮，梧桐树上凤难求。\n年年陌上询花絮，夜夜西窗问月钩。\n世事皆由因果定，人生莫为去来忧。\n微醺饮尽相思垢，谁解红尘一段愁。", "title": "谁解红尘一段愁七律（轱辘体）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T05:00", "author_id": 2, "id": 136, "content": "我种梧桐等凤凰\n\n其一\n独有诗心挽墨花，伊人拙笔慕陶家。\n清茶两盏吟朝露，浊酒三杯唱晚霞。\n寂寞兰舟何处系，风流雅韵梦中赊。\n春秋四十凭谁过，我借红尘一叶槎。\n\n其二\n残阳冷落照昏鸦，独有诗心挽墨花。\n笔戏红尘歌岁月，韵成古调揽芳华。\n流年黯黯柔肠碎，病骨涔涔醉眼斜。\n一阙新词谁唱和，徒生晓梦到天涯。\n\n其三\n沉醉书山添雅趣，闲耕韵海乐无涯。\n谁乘酒兴铺笺稿，独有诗心挽墨花。\n小字多情何所寄，青山不老最堪夸。\n人生几度风和雨，明月阴晴莫怨嗟。\n\n其四\n红尘万丈任浮槎，聚散悲欢试酒茶。\n柳岸闲吟如梦令，兰舟细品浣溪沙。\n偶敲雅韵题红叶，独有诗心挽墨花。\n笔底丹心酬日月，胸中有意抒云霞。\n\n其五\n猎猎红旗映彩霞，民强国富世人夸。\n百年盛世经风雨，四海升平换物华。\n一路欢歌谋略远，千帆破浪碧波嘉。\n英雄亮剑勋章系，独有诗心挽墨花。", "title": "独有诗心挽墨花七律（轱辘体）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T06:00", "author_id": 2, "id": 137, "content": "我种梧桐等凤凰\n\n光阴镌刻树之轮。数年轮。度年轮。\n数度年轮，秋雨已三轮。\n九九重阳将又至，空太息，岁增轮。\n\n四时八节转如轮。\n日如轮，月如轮。日月如轮，心事付冰轮。\n万丈红尘吾独倚，身似客，踏征轮。", "title": "江城子·光阴镌刻树之轮（词林正韵，独木桥体）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T07:00", "author_id": 2, "id": 138, "content": "我种梧桐等凤凰\n\n东方欲晓踏青山。坐看山。卧看山。\n坐卧看山，先辈别家山。\n不怕西风摧草劲，星星火，种南山。\n\n长空雁叫越苍山。气如山，势如山。\n气势如山，收拾我河山。\n胜利歌声飞浩宇。今国诞，又登山。", "title": "江城子·献礼新中国七十二华诞（词林正韵，独木桥体）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T08:00", "author_id": 2, "id": 139, "content": "我种梧桐等凤凰\n\n岁月未沾尘，生命常着色。\n暮暮朝朝一轮回，逐那光和热。 \n\n埋葬于黄昏，朝起魂追魄。\n日日朝阳却崭新，照尽了因果。", "title": "卜算子·悟（中华新韵）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T09:00", "author_id": 2, "id": 140, "content": "我种梧桐等凤凰\n\n落叶惊秋至，寒蝉催晚多。\n潇潇红叶映清河。独醉南山、待月上山阿。 \n\n月去终如是,星来又若何。\n岁华轮转自消磨。粉泪凝来、化作笔尖波。", "title": "南歌子·落叶惊秋至", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T10:00", "author_id": 2, "id": 141, "content": "我种梧桐等凤凰\n\n蜀鸟鸣何处，西山天际哀。盈盈春水滴凉阶。\n倚着窗儿、串个扣儿来。\n\n悄把春心动，桃花始盛开。为谁和泪托梅腮。\n写个词儿、寄给月儿猜。", "title": "南歌子·春心动", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T11:00", "author_id": 2, "id": 142, "content": "我种梧桐等凤凰\n\n渺渺银河，幽幽星雨。牛郎织女仙桥渡。\n晓风残月恁凝愁，明朝又是天涯路。 \n\n泪尽千般，魂销两处。金风玉露离情苦。\n唯期皓月照人来，相思遥寄阿郎去。", "title": "踏莎行·渺渺银河", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-11-30T12:00", "author_id": 2, "id": 143, "content": "我种梧桐等凤凰\n\n海誓山盟今剩几。一地光阴，病骨何相倚。\n从此浮生徒有你。曾经岁月依稀记。 \n\n鬓上星星催晚意。烛泪凝来，滴作同心字。\n孤影自怜无好计。新枝总把残红替。", "title": "蝶恋花.海誓山盟今剩几", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T01:00", "author_id": 2, "id": 144, "content": "付建设\n\n【中吕，山坡羊】古镇速写\n花红林绿，山幽岭素。清流溅洒乡镇路。圃苗酷，老枝苏，修道环岭连千户，云里碧天生玉府。听，琴在谱；看，人在舞。\n\n---\n\n【中呂，山坡羊】古镇即景\n条条平路，家家康阜，花团锦簇小康户，紫莺呼，翠霞铺，欢声笑语童翁妇。迈进古镇心畅舒。心，多壮图；人，入画图。\n\n---\n\n【南歌子】古镇新唱\n久慕古镇美，今到锦绣乡。山溪十里接天光，更有亭台楼阁迎艳阳。微雨消疲惫，清风送花香。鹭翔魚跃水中央，雀鸟声声唱闹新农庄。", "title": "付建设词", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T02:00", "author_id": 2, "id": 145, "content": "王登平\n\n沿阶拾级，踏烟溪鹤雾，平添清悦。古道幽深栖老树，积栋碧檐重叠。漫客熙怡，密林疏秀，穷谷鲜风冽。缙云春霁，曙晖相与映协。\n\n五里石砌村居，敞门迎客， 攘攘人追蹑。四季松窗闻鸟语，空梦夜翻书页。欲歇山关，寓思乡墅，消我千千结。一番游历，笑吾如此心切。", "title": "念奴娇•游金刚碑古村落寄怀", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T03:00", "author_id": 2, "id": 146, "content": "汉生\n\n一年春事已无多，近水亲山意若何。\n近水方知时变幻，亲山倍感岁蹉跎。\n青春空恋婆娑影，老朽徒留寂寞歌。\n如有菩提能定慧，灵台一寸卧烟蓑。", "title": "金刚悲*壬寅暮春金刚碑古镇同游*借永生兄句", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T04:00", "author_id": 2, "id": 147, "content": "香草\n\n芳草青青江水岸，踏歌声度晓云边。\n野花古道含清露，新叶残垣映翠帘。\n鸟啭檐间摇竹影，童嬉林下和流喧。\n 烟波胜景何当住，澄虑心空坐自观。", "title": "暮春再游金刚碑畔", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T05:00", "author_id": 2, "id": 148, "content": "梅玮峰\n\n又揽沧江，平芜静，潮生潮落。看不尽、碧萝苍瓦，古桥楼角。绕舍清溪幽梦远，香尘笑语春衣薄。正东风、吹绿旧江南，摇红药。\n\n长街望，犹似昨。车马往，今行乐。剩摩崖陈迹，几番萧索。逝水悠悠多少事，春山依旧从前约。是何人，一夜枕涛声，鱼龙跃。", "title": "满江红·壬寅春再游金刚碑", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T06:00", "author_id": 2, "id": 149, "content": "张新梅\n\n鹧鸪天·再游金刚碑\n已惯东风带碧流。三巴古镇问春秋。小溪行到青烟起，树下还将美照留。\n山滴翠，我凭楼。一栏芍药正娇羞。金樽对饮当年月，醉里簪花各自悠。\n\n---\n\n行香子·金刚碑采风\n且唤流莺。又舞琼英。看东君、诗意娉婷。夕阳几度，斜照沙汀。望春江蓝，暮烟绕，碧山迎。\n老树枝横。小径风清。是何人、桥上慵凭。醉中谁记，莫问生平。正林花遥，柳丝静，一帆轻。", "title": "金刚碑词二首", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T07:00", "author_id": 2, "id": 150, "content": "陈常国\n\n抗日文英此碰头，鸿篇一就洗千愁。\n如烟往亊隨风去，喜看今朝妙韵留。", "title": "釆风金刚碑", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T08:00", "author_id": 2, "id": 151, "content": "杨元嘉\n\n缙云山下，嘉陵江畔，金刚传说千年。江水漫流，山峦拱翠，曾经兴盛非凡。煤业话桑田，货船载日月，骚客桃源。不见狼烟，百年风雨有鸿篇。 \n\n而今丽日寻缘。见阁楼古道，接踵摩肩。林下看山，溪头弄水，伊人倩影凭栏。名士作云烟。阁楼生苔迹，思绪无边。拙笔闲书好景，旧梦几多还。", "title": "望海潮·金刚碑采风（中华新韵）", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T09:00", "author_id": 2, "id": 152, "content": "邱枫\n\n鹧鸪天•访金刚碑\n胜日寻芳古镇游，偷闲度曲眷晴柔。多情骚客双双醉，有约仙姝对对羞。\n风缓缓，韵悠悠。娇莺溪畔亮歌喉。勉仁书院茶香溢，国粹传承雅染眸。\n\n---\n\n沁园春•金刚碑采风\n日丽风轻，水碧山明，江畔鹭讴。更柳丝解舞，粉蔷意重，桃枝醒醉，芳草情柔。三月春深，四方景美，会约骚人古镇游。慰愁旅，喜嘉陵旖旎，一叶轻舟。 \n人生此际悠悠。抖音拍、新吟佳影收。望金刚树隐，溪流曲唱，稼苗节拔，彩蝶花偷。布谷声声，催耕何急，勤勉农夫驭铁牛。黄莺语，那招旗凤阁，雅客欢酬。\n\n---\n\n鹊桥仙•寻韵金刚碑\n彩云若锦，远岑凝翠，争赏扶疏柳絮。明清遗韵铸金刚，古诗画、倾情几缕。\n探奇历胜，寻山问水，泼墨豪吟雅趣。南楼溪月掩牌坊，且乐向、嘉陵裁句。", "title": "邱枫词三首", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T10:00", "author_id": 2, "id": 153, "content": "何阳义\n\n咏煤\n辛苦出山隈，一堆还一堆。\n平生不嫌黑，红过便成灰。\n\n---\n\n嘉陵江边偶吟\n风吹天已皱，不减山河秀。\n伸手捧清波，云从指间漏。\n\n---\n\n游金刚碑有忆\n闲看古镇大江边，昔日沧桑一径连。\n八尺柱撑新事业，三春风卷旧硝烟。\n遥知血泪清波里，曾送军需战士前。\n白发由衷生敬意，欲寻路口入当年。", "title": "何阳义诗三首", "type": "其它", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T11:00", "author_id": 2, "id": 154, "content": "何南海\n\n古村环境\n入村环顾慕春装，古树森森沐艳阳。\n中部凹形南北岭，乡情厚土郁苍苍。\n\n---\n\n古村览胜\n金刚碑古地容光，北碚嘉陵江畔旁。\n流水小桥观美景，参天大树罩阴凉。\n古风建筑临溪岸，芳草清风透鼻香。\n遊客采风心若醉，山岗丽景绿村庄。\n\n---\n\n栈道观景台\n古树葱茏掩小溪，贤儒栈道旷神怡。\n石墙保坎砌基稳，壁树生根串隙滋。\n沟底萦烟腾气雾，平台眺望构诗词。\n阁楼老屋添新彩，览胜观光感叹奇。", "title": "何南海诗三首", "type": "其它", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T12:00", "author_id": 2, "id": 155, "content": "贺柏栋\n\n**随诗友赴金刚碑古村落采风**\n山峦叠翠抱金刚，古树参天隐老房。\n渝北文朋乘兴至，采风圆满饱诗囊。\n\n---\n\n**金刚碑码头**\n一江碧水利七帮，两岸林荫掩会堂。\n古道历经三百载，金刚碑赋记沧桑。\n\n> 注：七帮：系金刚碑码头上以煤丶盐丶船丶驮丶搬丶牛丶马七个帮会。\n\n---\n\n**金刚碑小镇**\n金刚小镇隐深山，与世隔绝地势偏。\n躲炸贤达优选处，名流巨子蔽其间。\n> 注：抗战时一期，我国著名经济实业家丶史学家丶文学家丶艺术家丶社会活动家等寓居金刚碑，如翁文灏丶孙越崎丶梁漱溟丶老舍丶梁实秋丶翦伯赞丶谢无量等。", "title": "贺柏栋诗三首", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T13:00", "author_id": 2, "id": 156, "content": "陈邦友\n\n金刚碑\n小溪曲折引涓流，夹岸声喧吊脚楼。\n游客沓来何不绝？金刚碑里问缘由。\n\n---\n\n金刚碑美食\n\n古村遍布袖珍房，瞅准商机干一场。\n小吃馋人嫌肚小，粑粑装个入诗囊。", "title": "陈邦友诗二首", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-05-05T14:00", "author_id": 2, "id": 157, "content": "石强\n\n**江石望远兮（新韵）**\n俊俏八贤望欲穿，水涛怒卷倚石边。\n齐心共恋诗词赋，指向青云再问天。\n\n---\n\n**老韵赋新（新韵）**\n金刚古镇欲发苍，泄泄悠悠恋旧装。\n柳巷窄街迎墨客，诗词老韵赋新章！\n\n---\n\n**古镇诗境飘仙**\n古镇悠长径碧间，溪流潺悦孕凌烟。\n平生若有诗词赋，醉似朦胧胜似仙。", "title": "石强诗三首", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T15:00", "author_id": 2, "id": 158, "content": "邹挺\n\n岗峦拱翠树参天，溪涧潺潺沁雾烟。\n握杵金刚挥妙手，顽石应运水联山。", "title": "畅游金刚碑有感", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T16:00", "author_id": 2, "id": 159, "content": "王龙海\n\n亭榭碑赋藏林荫，江滩水引白日曛。\n长街柳巷墨客聚，无边樾树落早莺。", "title": "金刚碑", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T17:00", "author_id": 2, "id": 160, "content": "王付进\n\n金刚碑的由来\n巨石无缘润佛音，金刚刻字入江深。\n千年古迹道场在，留与游人细考寻。\n\n---\n\n金刚碑的人文\n名流云集岁时迁，谁晓江浔寓曩贤？\n虎踞龙盘文笔展，地乘国运老街连！\n\n---\n\n金刚碑的蝶变\n茂林修竹沐春风，水色烟光入昊穹。\n古巷旧居迎远客，谁编绮梦画图中？", "title": "王付进诗三首", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T18:00", "author_id": 2, "id": 161, "content": "青松\n\n碑古金刚何处藏，游人苦觅亦匆忙。\n欣观绿水江中涌，喜看轻烟溪内扬。\n大树横枝遮日月，青砖粘泥砌楼房。\n新村春末风光好，墨客心欢赋妙章。", "title": "春末游金刚碑村", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2022-05-05T19:00", "author_id": 2, "id": 162, "content": "郑永生\n\n**金刚碑怀古**\n雨霁清明万象新，春江古道一登临。\n几多陈迹遗深巷，谁见芳华寄绿阴。\n渺渺烟波同放棹，匆匆行客漫参寻。\n独将蓑影留顽石，照见槐花雪满襟。\n\n---\n\n**壬寅暮春与诗友同游金刚碑感记**\n江上碑村远景和，一年春事已无多。\n溪声透雾初穿竹，鸟影随风欲下莎。\n吟客今来眠石榻，渔舟昔日钓烟波。\n莫嫌未得瀛洲侣，且占青春行复歌。", "title": "郑永生诗二首（金刚碑）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T01:00", "author_id": 2, "id": 163, "content": "無隐一江\n\n> 序：去岁暮春，余赴武隆过涪陵，邂逅乌江赤壁，惊艳其壮丽秀美，遥想坡仙神采，慕其风流而填。\n\n青天谁剪，坠长波似练，荡生寒碧。逝水东流千古去，非是武侯陈迹。雨入危崖，云蒸烟浪，鸾鹤乘风力。山河如许，与谁同揽春色？\n\n遥想坡老风流，乌台寒柏，鸦噪催人疾。却作清吟犹对雨，把酒更挥雄笔。且笑浮名，扁舟归去，何似骑鲸客。仙衣如雪，一怀明月曾识。", "title": "念奴娇·乌江赤壁怀古", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T02:00", "author_id": 2, "id": 164, "content": "無隐一江\n\n> 序：某日，从北海乘船，夜渡琼州海峡赴海南，揽月怀东坡，有感而记。\n\n晴空一碧，揽长风作翼，蓬莱天地。渺渺南溟三万顷，应叹人生磨蚁。翥凤抟鹏，潜龙跃鲤，竞逐横鳌背。凭栏登览，夜航飘叶成苇。\n\n忽记客亦曾来，踏波轻履，月伴人千里。逸笔浩怀谈笑处，自在一番清气。月色盈盈，星河翻涌，涤荡今诗意。夜凉如水，可知坡老归未？", "title": "念奴娇·过琼州海峡有感", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T03:00", "author_id": 2, "id": 165, "content": "無隐一江\n\n绿苑庭萝碧似纱。素瓷纤手试新茶。携来眉月正西斜。\n半枕清风吹好梦，一帘疏雨惹鸣蛙。浮生且莫负春华。", "title": "浣溪沙·夜饮随感", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T04:00", "author_id": 2, "id": 166, "content": "無隐一江\n\n月色微凉小绿萍。淡荷幽隐逸风清。烟林竹影共孤灯。\n香露沾衣浮草色，丝弦过院入蛩声。落花疏雨已三更。", "title": "浣溪沙·偶过沐仙湖", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T05:00", "author_id": 2, "id": 167, "content": "無隐一江\n\n孤月相携云去，疏星还伴残风。天涯何处寄飘蓬。欲寻人共语，独立望庭中。\n\n衣润方惊夜半，杯空怎对愁浓。可知今夜几人同？从来花易落，莫忆去年红。", "title": "临江仙·随感", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T06:00", "author_id": 2, "id": 168, "content": "無隐一江\n\n一夜小楼春雨瘦，何人摇落风声。几分思绪梦难成。蕉心欺絮雨，滴枕到天明。\n\n四十余年如一梦，那堪华发须惊。流光怎奈总无情。冷风吹酒醒，白首为功名。", "title": "临江仙·倒春寒", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T07:00", "author_id": 2, "id": 169, "content": "無隐一江\n\n怜我西窗诗客老，寒山又挂一轮秋。\n南来楚雨东坡逸，北去湘云子美愁。\n莫叹平生犹逆旅，何妨醉眼对清流。\n还赊冷月三分玉，暗沁梅魂几缕幽。", "title": "香草居中秋诗会", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T08:00", "author_id": 2, "id": 170, "content": "無隐一江\n\n满目诗情秋色好，深黄浅碧映霞烟。\n云埋远径僧钟老，月照苍苔落叶寒。\n两鬓连丝温旧梦，三生比翼度流年。\n同心何惧风来紧，静守白头话夙缘。", "title": "慧光寺千年银杏夫妻树（新韵）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T09:00", "author_id": 2, "id": 171, "content": "無隐一江\n\n一别经年后，重逢洗客尘。\n携来云水意，散作杏林春。\n夜雨三杯酒，关河两故人。\n长风吹不尽，万里共冰轮。", "title": "赴黔访谭勇良医并谢友抚琴以酬", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T10:00", "author_id": 2, "id": 172, "content": "無隐一江\n\n思君怀永夜，朋饮至明轩。\n水暖风犹绿，琴深意正闲。\n携壶烹四海，把酒品流年。\n欲记初心事，三杯却忘言。", "title": "明轩茶舍小酌（新韵）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2021-02-14T11:00", "author_id": 2, "id": 173, "content": "無隐一江\n\n山南道是醉桃花，欲唤春风揽碧霞。\n只恐此心无寄处，飞红片片过村家。", "title": "庚子春隔离有寄", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T01:00", "author_id": 2, "id": 174, "content": "葛长卿\n\n> 序：甲辰小雪后一日，惊闻嘉莹先生仙去，胸中莫不一痛。想小雪夜正与围炉诸友畅聊，诗与花与酒，与琴与书与万物，皆因诗而结缘。诸君与先生既无谋面之缘，更无座下听教之机，唯借围炉之名，行诗词之道，无不受先生影响，无不得先生恩惠。今先生化雪，实乃大悲。但想先生百岁高龄，也即释然，世间无有长生者，先生一程百年，培桃育李，传道布施，于我等皆为幸事。吾与先生未及一晤便成永诀，憾哉！但先生之事业，吾辈当薪火相传。先生去矣，吾不知所云，谨再拜。恰前日应永生社长之邀，于深山古刹慧光寺得片刻之闲暇，立于合抱银杏之下，见木叶纷纷，望香火连绵，凝神之下颇有感触，值围炉课业荒芜已久，当出。吾思之，当以笔悼先生，先生之高，座中望其项背不及，得诚心之所敬，亦唯此而已。今日大雪，集应者数人之作，略表情怀。\n> \n> ——葛长卿序于重庆围炉\n\n先生去后我方来，化作琼英遍地开。\n一夜人间同缟素，飞花本是出瑶台。", "title": "咏雪悼叶先生", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T02:00", "author_id": 2, "id": 175, "content": "永生\n\n> 甲辰小雪，惊悉诗词大家叶嘉莹先生驾鹤，享年百岁，心既悲怅，复感释然。其悲则吾国又失一真学者，岁月无情，诗国之血脉随世飘零；转念之间，则感水月在手，诗魂永存。欲吊以诗词，奈何俗事纷杂，未敢轻墨。后与围炉诸友聚，议社课复立之事，美俊兄提议即以此事为题，邀诸诗友共吊诗魂，以慰英灵。后与诗友游深山古刹慧光禅寺，见满院银杏，铺地似金；连山红叶，纷飞作舞，此莫非先生之灵化，而兴感于吾侪之诗笔乎？睹景传情，拾叶赋诗，愿效先辈之风雅，书深衷于红叶。想古贤之归梦，莫不静美；万物之性灵，无外诗心。因步长卿兄原韵为此词，调归秋霁，书以叶笺。大雪之节，叶飞之地，集我围炉之诗叶，承我诗族之丹心，或可慰先生与万物之真灵也。是为序言。伏惟尚飨：\n\n满目飘零，穿雾杳寒山，到此曾几。枝乱云沉，苔阶禅院，一声一叶轻委。树犹泣耳。我来同致高山意。铺满地。皆是、妙音尘化万千字。\n\n悲喜百载，历乱芳华，四海孤舟，艰祸频起。枕边诗、西窗曾慰，家山桃李正葱翠。不问此心谁得似。楚魂何去，但留片片红枫，我辈来题，水边山底。", "title": "秋霁·悼叶嘉莹先生步长卿兄韵", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T03:00", "author_id": 2, "id": 176, "content": "香草\n\n月隐诗心远，清辉漫水天。\n吟哦倾素志，授业启流年。\n泥淖花犹绽，寒枝意自坚。\n遗风常沐我，追影向云笺。", "title": "五律·悼叶嘉莹先生", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T04:00", "author_id": 2, "id": 177, "content": "蔚蘭\n\n风凋嘉树叶飘零，银汉兰舟独远行。\n绛帐毕生成大雅，弱德终老传青灯。\n芳华蚕命织长锦，板荡人间熨不平。\n犹怕音容来入梦，围炉夜永听雪声。", "title": "七律·悼叶嘉莹先生", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T05:00", "author_id": 2, "id": 178, "content": "蓝月\n\n惊闻叶老鹤西归，山暗水愁雨霏霏。\n毕世传诗培俊秀，一心授业育芳菲。", "title": "七绝·悼叶嘉莹先生", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T06:00", "author_id": 2, "id": 179, "content": "汉生\n\n向喜优游路不平，坦途太久腐虫生。\n人生何处不风景，莫使光阴付宦成。", "title": "七绝·次韵叶嘉莹绝句其二悼叶先生", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T07:00", "author_id": 2, "id": 180, "content": "小雪惊闻鹤驾空，无缘受教憾无穷。\n掬水青天月在手，与君千古诗酒同。", "title": "七绝·悼叶嘉莹先生闲余", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T08:00", "author_id": 2, "id": 181, "content": "燕然\n\n巴岳灵泉，洗我辈凡心，坐忘沉几。古寺苍松，飞檐黛瓦，曾谙昔日衰委。仙音尺咫。梵声箫鼓闻禅意。叶满地，纷舞、作嘉莹透澈文字。\n\n冬雾去雁，杳杳僧踪，向佛修心，千般缘起。暮山空、闲迎旧客，年年邀赏此金翠。不是彩璃犹胜似。慧光临我，一灯付与清辞，愿燃香指，仰承宏旨。", "title": "秋霁·甲辰冬慧光寺供香以怀叶先生", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T09:00", "author_id": 2, "id": 182, "content": "长卿\n\n秋色苍苍，正叶老空山，冷落香几。冻雨沾衣，佛灯垂泪，黯然一庭轻委。铜声入耳。此山高远多禅意。望法地。零落、梵音飘渺绝文字。\n\n黄花紫竹，匪我无言，独立寒秋，暮烟升起。渐吹尽、人间蝶梦，依谁芦管倚朱翠。听得挽歌浑又似。向云深处，遥送一缕诗魂，百年清澈，照花风底。", "title": "秋霁·游慧光寺兼怀叶先生步前韵", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T10:00", "author_id": 2, "id": 183, "content": "长卿\n\n摇落天心，恰一捧金黄，入我清几。小寺风沉，古阶苔碧，漫天细雨轻委。佛音在耳。百年听惯菩提意。雪满地。浑是、故人衣上著题字。\n\n秋气渐晚，木叶寥寥，尚有琴声，合香飘起。暮烟开、山云吹散，缤纷流动转苍翠。独立慧光谁得似。梦想归处，此身但见如来，请香南苑，照人心底。", "title": "秋霁·慧光寺银杏", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T11:00", "author_id": 2, "id": 184, "content": "蓝月\n\n寒林雨过云间织。幽崖风起霜天碧。\n一夕入高楼，一朝晚径秋。\n绿苔空院本，黄叶潇潇尽。转眼旧枝头，漫空金甲休。", "title": "菩萨蛮·初冬遇慧光寺银杏", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T12:00", "author_id": 2, "id": 185, "content": "香草\n\n山阶晨霭润苔痕，古寺钟声净客尘。\n叶舞风前铺碎锦，琴横树下觅清音。\n佛香袅袅萦思绪，烛影摇摇入梦魂。\n静倚禅门参妙谛，弦收余韵慰诗心。", "title": "七律·古寺清音（新韵）", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2024-12-06T13:00", "author_id": 2, "id": 186, "content": "幽兰\n\n微雨蕉杏滴声连，风触铃摇醒寺眠。\n南北匆匆皆过客，晴光曲径惜流年。", "title": "七绝·慧听雨生", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T01:00", "author_id": 2, "id": 187, "content": "永生\n\n新茶浮绿沫，翠映旧家山。\n烟火融诗厚，云霞铺蛋宽。\n春愁醒醉里，腊味有无间。\n相与同甘苦，能滋半老颜。", "title": "品蔚兰兄惠油茶", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T02:00", "author_id": 2, "id": 188, "content": "永生\n\n月湖春水茫茫，携来旧侣芦边去。汀州岸草，伊人独立，眼波横注。墨染山痕，燕斜细浪，澹烟微雨。共青春作伴，临湖酾酒，醒还醉，吟新句。\n\n天地此身逆旅，叹归来，满衣尘土。黄齑百瓮，冯夷堪笑，自知甘苦。我欲乘槎，直穷银汉，问津深处。抚沧浪一曲，渔歌唱罢，雁横南浦。", "title": "水龙吟•明月湖畔寄内", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T03:00", "author_id": 2, "id": 189, "content": "> 甲辰春月，余因曾梦到扬州斫琴师王俊兄家，故择日乘机当鹤，飞至广陵。此时正荠麦青青，暖风熏人；烟柳新桃，江南景胜。与王兄、余兄同游瘦西湖，看廿四桥碧湖吹浪，寄啸园水月镜花，美不胜收！是夜，王兄招饮于香园，酒酣之时，忽见窗外月华朦胧，烟树迷离，此景似从古诗中来，于是举杯邀月，沉醉春风。因以白石道人自度之《扬州慢》为曲，填此词以记。或云「无赖」者，不维扬州月色，更有广陵知音也！\n\n三月烟花，九霄骑鹤，梦中旧约扬州。恰云舒雨霁，趁柳岸花稠。是谁画，清波片石，镜花虚照，浮月淹留。步湖堤，红落风熏，诗酒同游。\n\n道人度曲，想当年，多少风流。算唱和琴箫，知音有几，佳句相酬。忽见月笼纱影，栏杆倚，畅饮琼楼。纵黄粱将冷，清箫吹送扁舟。", "title": "扬州慢•客扬州", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2026-01-27T04:00", "author_id": 2, "id": 190, "content": "海金沙（逸轩）\n\n其一\n\n尘嚣漫地动遥氛，石击空潭有疾纹。\n伏望迷楼耽冷炙，甘倾老血染榴裙。\n岂缘庶利劳心苦，虚託明堂扶帽勤。\n废市芜田何以对，圮墻天语尙犹殷。\n\n---\n\n其二\n\n燕逐车尘傍辇飞，新妆雁列向朝晖。\n频催杏色传娇语，特遣边门候白衣。\n杨府屏前香透阵，月堂宅外马成围。\n执鞭又选宫腰细，昔日纤姿暗庆肥。\n\n---\n\n其三\n\n祁王宅邸锦袍堆，熊掌猩唇竞把杯。\n粉面重描飞燕舞，榴裙空漾乱尘回。\n水中浮月终成幻，镜里虚花本弄傀。\n汉武池边萍藻绿，秦皇故垒漫沙灰。", "title": "无题三首", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T05:00", "author_id": 2, "id": 191, "content": "海金沙（逸轩）\n\n此际君安否。正冬寒、摧肠沁骨，薄衣焉受。愁雨愁风谁人问，忍见清颜又瘦。但唤取、一杯老酒。细火慢煨和肉煮，把沧桑、烫入红汤久。多少事，咽君口。\n\n也曾夜雨炊新韭。论风流、天街唤起，谪仙醉后。何向篱园抛清泪，说甚菊黄故友。笑骂了、白云苍狗。漫扫尘烟擎巨笔，向穹天、挥洒经纶手。墨似雨，字如斗。", "title": "贺新郎•大雪后七日与永生兄酣饮巷子里火锅", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T06:00", "author_id": 2, "id": 192, "content": "海金沙（逸轩）\n\n恁清浅，浮烟照影半涵空。念吟商松竹，招邀白石来同。挥麈诸公坐残夜，粉脂难画此中红。忽摇动，玉佩泠泠，湘月溶溶。\n\n怀风。向尘外，铁笛吹寒，渐展眉峰。祇合瑶台，问询鹤语仙踪。此夜湖山恍如梦，一瞑香冷若西东。噙香去，翠羽分云，呼起归鸿。", "title": "雪梅香·咏梅次柳屯田韵", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T07:00", "author_id": 2, "id": 193, "content": "雪里青\n\n春\n\n双双燕子又归家，悄载东风一缕霞。\n映带胸中神笔在，新诗遍写满城花。\n\n---\n\n夏\n\n纤枝照水绿波扬，浅白深红透冷香。\n莫问花开能几日，熏风再起自芬芳。\n\n---\n\n秋\n\n叶坠池塘宿鸟惊，余霞浅映夜虫鸣。\n金风吹皱银河水，冷泻人间满地星。\n\n---\n\n冬\n\n去远深山外，烟村四五家。\n天风催素雪，早计伴梅花。", "title": "四季组诗", "type": "古体诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T08:00", "author_id": 2, "id": 194, "content": "雪里青\n\n兴起云深处，山青入淡眉。\n风微邀桂子，叶落起相思。\n世态多新梦，天涯少故知。\n茶香余旧味，不似去年时。", "title": "重阳节", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T09:00", "author_id": 2, "id": 195, "content": "雪里青\n\n野径，风起。当时一地。映入眉梢。灿黄次第。千影占尽妖娆。更今朝。\n\n清寒试引杯中雪。三千阙。赋与之桂月。廊亭暮雨，辞客路远沾衣。约佳期。", "title": "河传• 银杏", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T10:00", "author_id": 2, "id": 196, "content": "长卿\n\n笔\n\n玉管悬秋夜，微光落纸痕。\n凝烟思往事，滴露带香魂。\n方寸不盈尺，千毫竟自暄。\n长安虽去远，我亦是名门。\n\n---\n\n墨\n\n炭色濯春水，风烟袖底成。\n高名传世外，真意在渊泓。\n悬管终馀日，凭书不应征。\n笔心飞白后，谁识张伯英。\n\n---\n\n幡纸（梦亡弟）\n\n戮木以为汁，和烟一气吞。\n秋风频吊影，山鬼夜招魂。\n去国三千里，登楼八佰樽。\n黄泉忽有梦，说已到高门。\n\n---\n\n砚\n\n欲求方寸物，俯首拜山英。\n玉脉凝冰魄，寒光出晚晴。\n雕龙归案角，驻笔待倾城。\n梦有端溪在，清芬一夜生。", "title": "步韵绛雪姐题笔墨纸砚", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T11:00", "author_id": 2, "id": 197, "content": "长卿\n\n此计归程近，舟车各自前。\n劳身终有寄，驿路不成眠。\n霜气销残腊，春心接旧年。\n人间添喜讯，落日绕炊烟。", "title": "春节申遗成功有寄", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T12:00", "author_id": 2, "id": 198, "content": "长卿\n\n冰皮未解，雪风依旧，寻芳无计。\n去年草色霜中睡。不省得、东风意。\n\n今年草色如何是。待春回万里。\n细看来、只有梅花，先得一点春滋味。", "title": "探春令·寻芳", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T13:00", "author_id": 2, "id": 199, "content": "香草\n\n千古意无穷，春深燕坐中。\n莺花从此老，风月几人同。\n慨古吟新句，寻幽作醉翁。\n山溪弦外响，犹记小桥东。", "title": "“弦外春深” 古琴雅集", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T14:00", "author_id": 2, "id": 200, "content": "香草\n\n一双幽色出凡尘，数粒秋烟二尺鳞。\n从此静窗闻细韵，琴声长伴读书人。", "title": "立秋所感", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T15:00", "author_id": 2, "id": 201, "content": "香草\n\n月隐诗心远，清辉漫水天。\n吟哦倾素志，授业启流年。\n泥淖花犹绽，寒枝意自坚。\n遗风常沐我，追影向云笺。", "title": "悼叶嘉莹先生", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T16:00", "author_id": 2, "id": 202, "content": "蓝月\n\n碧空如洗夜云轻，何处飞来玉镜明。\n君问今宵谁与共，一轮素月照天清。", "title": "月夜", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T17:00", "author_id": 2, "id": 203, "content": "蓝月\n\n骤雨打芭蕉，疏花绿满条。\n云山分远近，沟水入东桥。\n戍客知归晚，行人怯路遥。\n声声惊客耳，春思到明朝。", "title": "雨中即景", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T18:00", "author_id": 2, "id": 204, "content": "蓝月\n\n冬行岁暮风烟晚，晓发林深驿路寒。\n归鸟难逢千里雪，鸣鸦易散不知难。", "title": "冬末", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T19:00", "author_id": 2, "id": 205, "content": "燕然\n\n桂林八树，百越几千年，瓯骆居处。百里青罗玉带，翠峰如筥。竹村画影疏林外，弄轻簰，烟波闲鹭。半钩新月，满城灯火，烬余王府。\n\n控两粤、严关北楚。惜独木难支，几易人主。兵将骄君善跑，肯为秦虏。山河异色垂成败，意难平，人事天数？义师远逝，公坟生草，漓江如故。", "title": "桂枝香·记桂林", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T20:00", "author_id": 2, "id": 206, "content": "燕然\n\n> 甲辰冬慧光寺供香，以怀叶嘉莹先生。\n\n巴岳灵泉，洗我辈凡心，坐忘沉几。古寺苍松，飞檐黛瓦，曾谙昔日衰委。仙音尺咫。梵声箫鼓闻禅意。叶满地，纷舞、作嘉莹透澈文字。\n\n冬雾去雁，杳杳僧踪，向佛修心，千般缘起。暮山空、闲迎旧客，年年邀赏此金翠。不是彩璃犹胜似。慧光临我，一灯付与清辞，愿燃香指，仰承宏旨。", "title": "秋霁·慧光寺", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2026-01-27T21:00", "author_id": 2, "id": 207, "content": "燕然\n\n闹市栖踪陋巷深，乐师小院弄竹音。\n平沙落雁关山月，碧涧流泉忆故人。\n婉转清秋来凤舞，沧凉古道卧龙吟。\n梅花绝调真名士，放迹江湖岂自尘？", "title": "访黄乐师听萧埙", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T22:00", "author_id": 2, "id": 208, "content": "江州闲余\n\n吾自奔忙寰宇東，爱拥诗词酒千盅。\n山林何日寻桃李，不负平生不负卿。", "title": "无题", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:00", "author_id": 2, "id": 209, "content": "杨敏\n\n谈笑围炉三两载，匆匆不觉又新寒。\n立春席上百花放，独取花笺戏牡丹。\n亭立瑶台真国色，一花开罢她芳欢。\n新诗旧友饮归去，回首频望步履跚。", "title": "立春围炉会友", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:10", "author_id": 2, "id": 210, "content": "杨敏\n\n声声廊下孩提笑，漫漫山前红叶开。\n藏物接冬迎小雪，围炉煮饮待卿来。", "title": "迎小雪", "type": "绝句", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:20", "author_id": 2, "id": 211, "content": "元嘉\n\n黄叶飘零，夜色朦胧。有归人、形色匆匆。纵观来去，各自西东。又云来雾，天来雨，北来风。\n\n灯光缱绻，流年倒映。任归心生翼如虹。寻常烟火，自在清风。却身长安，心长乐，味长浓。", "title": "行香子·夜归人", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:30", "author_id": 2, "id": 212, "content": "元嘉\n\n腊八开春序，炉中煮岁华。\n寒风携细雨，晓露著梅花。\n静待霞光灿，高吟瑞气嘉。\n红笺飘古韵，祈福乐无涯。", "title": "腊八节抒怀", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:40", "author_id": 2, "id": 213, "content": "元嘉\n\n携子赴秋宴，雅室共良天。举杯相庆佳节，清酒煮流年。恰遇诗朋芳诞。又祝芳华永远。高阁众凭栏。起舞弄明月，诗乐尽清欢。\n素娥羡，云影共，客心燃。夜风有意，吹我同醉桂花前。吟揽云天归去，梦枕星河私语。日月不曾闲。快意红尘路，终不负婵娟。", "title": "水调歌头·甲辰围炉诗社中秋宴于香草居中有记", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:50", "author_id": 2, "id": 214, "content": "汉生\n\n高楼华宇羁囚地，瓦舍茅庐云水身。\n卅载空闻棡鼓曲，半生恍似套中人。\n海棠溪畔杨朱泪，弹子石边陶令巾。\n何日长江风浪起，再凭风浪洗精神。", "title": "次韵答同窗川江孟德", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:51", "author_id": 2, "id": 215, "content": "汉生\n\n蝉韵满疏桐，秋声几度隆。\n时来天下盛，时去九州烽。\n霸业青山旧，王图流水东。\n山河荒桂殿，兴废古今同。", "title": "同桂大道", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:52", "author_id": 2, "id": 216, "content": "蔚蘭\n\n妄赊半日脱樊笼，仄径幽林寻旧踪。\n云净天宽生意气，神清胸壮起从容。\n几回梦景成风景，何似相逢又重逢。\n踏遍青山千万座，归来恰在最高峰。", "title": "与春光老师昭甫兄家山行", "type": "律诗", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:53", "author_id": 2, "id": 217, "content": "蔚蘭\n\n残秋霜降，正仙客迟来，月泻空巷。瘦影西风乍冷，碧华微漾。星河击棹箫声里，泫琼珠、翠澜香浪。捻花斟酒，兑斯风色，与谁同赏。\n\n寂寥处、空怀怅望。叹旧侣烟霞，零落相忘。离合悲欢谁料，蜃楼云嶂。岁华易老随流水，似花期、恁地虚罔。但凭芳讯，锦书尺素，梦中心上。", "title": "桂枝香·甲辰桂花迟开", "type": "词", "token": "2:826086827:f7b060a0e3dc4090459ef797066cf9be"}
{"author": "永生", "date": "2025-01-27T23:54", "author_id": 2, "id": 218, "content": "谷幽兰\n\n锦城绿道百千程，骑友相邀赏景行。\n城外三环连四野，蜀川大地享清平。", "title": "锦城风光", "type": "绝句", "token": "2:826086827:f7b060a0e3dc4090459ef797066cf9be"}
{"author": "社长", "date": "2026-02-09T09:01", "author_id": 1, "id": 219, "content": "# 诗词鉴赏与写作指南\n\n---\n\n## 经典诗词选读\n\n### 唐诗\n**《静夜思》·李白**  \n床前明月光，疑是地上霜。  \n举头望明月，低头思故乡。\n\n**《登鹳雀楼》·王之涣**  \n白日依山尽，黄河入海流。  \n欲穷千里目，更上一层楼。\n\n### 宋词\n> **《浣溪沙》·晏殊**  \n> 一曲新词酒一杯，去年天气旧亭台。  \n> 夕阳西下几时回？  \n> 无可奈何花落去，似曾相识燕归来。  \n> 小园香径独徘徊。\n\n---\n\n## 诗词格式说明\n\n### 绝句结构（四句）\n```text\n起：第一句，点题\n承：第二句，承接展开\n转：第三句，转折变化\n合：第四句，总结升华\n```\n\n### 词牌示例《如梦令》\n```\n中仄中平平仄（韵）\n中仄中平平仄（韵）\n中仄仄平平\n中仄中平平仄（韵）\n平仄（韵）平仄（叠韵）\n中仄中平平仄（韵）\n```\n\n---\n\n## 诗词意象对照表\n\n| 意象 | 常见含义 | 示例诗句 |\n|------|----------|----------|\n| 明月 | 思乡怀人 | 举头望明月，低头思故乡 |\n| 杨柳 | 离别之情 | 渭城朝雨浥轻尘，客舍青青柳色新 |\n| 秋风 | 萧瑟悲凉 | 秋风萧瑟天气凉，草木摇落露为霜 |\n| 流水 | 时光流逝 | 逝者如斯夫，不舍昼夜 |\n\n---\n\n## 学习诗词的任务清单\n\n### 基础入门阶段\n- [x] 背诵10首经典唐诗\n- [x] 了解平仄基本概念\n- [ ] 掌握5种常见意象的含义\n- [ ] 完成第一首习作\n\n### 创作实践阶段\n- [ ] 尝试创作一首五言绝句\n- [ ] 学习《如梦令》词牌填写\n- [ ] 参加一次诗词交流活动\n- [ ] 建立个人诗词摘抄本\n\n### 进阶提升阶段\n- [ ] 研读《诗词格律》全书\n- [ ] 掌握30个常见词牌格式\n- [ ] 创作一组主题系列诗词\n- [ ] 整理个人作品集\n\n---\n\n## 创作要点\n\n### 基础步骤\n1. **定主题** - 明确写作方向\n2. **选体裁** - 诗、词或现代诗\n3. **找意象** - 选择合适的景物\n4. **调平仄** - 注意音韵和谐\n5. **反复改** - 打磨字句意境\n\n### 常见词牌简介\n- **《江城子》** - 双调七十字，宜抒怀\n- **《蝶恋花》** - 六十字，多写缠绵之情  \n- **《满江红》** - 九十三字，气势磅礴\n- **《浪淘沙》** - 五十四字，怀古感今\n\n---\n\n## 学习资源推荐\n1. **入门书籍**\n   - 《唐诗三百首》\n   - 《宋词三百首》\n   - 《诗词格律》\n\n2. **在线工具**\n   - 诗词格律检测器\n   - 押韵查询工具\n   - 古诗词网：[点击进入](https://www.shicicn.com/)\n\n---\n\n> 诗言志，歌永言  \n> 声依永，律和声  \n> ——《尚书·舜典》\n\n![这是一张图片李白书法](https://www.chinawriter.com.cn/NMediaFile/2017/0420/MAIN201704201331000365111744184.jpg)\n\n*诗词是中文最美的表达形式之一*  \n*从模仿开始，终将找到自己的声音*", "title": "Markdown - 语法排版撰写示例 - 点下方修订查看原始内容", "type": "其它", "token": "1:829126251:e0e0e7d8c7b231901eef500576aa20d5"}
